# -*- mode: mandoku-view -*-
#+TITLE: 儀禮要義
#+DATE: 2015-09-23 09:37:45
#+PROPERTY: JUAN 44
<pb:KR1d0033_WYG_044-1a>¶
欽定四庫全書¶
　儀禮要義卷四十四¶
　　　　　　　　　　　　宋　魏了翁　撰¶
　　特牲饋食禮一¶
　　　天子大夫士以索牛羊豕此特牲諸侯之士¶
特牲饋食禮第十五　釋曰鄭知非天子之士而云諸¶
侯之士者案曲禮云大夫以索牛士以羊豕彼天子大¶
夫士此儀禮特牲少牢故知是諸侯大夫士也且經直¶
<pb:KR1d0033_WYG_044-1b>¶
云適其皇祖某子不云考鄭云祖禰者祭法云適士¶
二廟官師一廟官師謂中下之士祖禰共廟亦兼祭¶
祖故經舉祖兼有禰者鄭逹經意祖禰俱言也若祭¶
無問一廟二廟皆先祭祖後祭禰是以文二年左傳¶
云文武不先不窋子不先父是也若祭無問尊卑廟¶
數多少皆同日而祭畢以此及少牢惟筮一日明不¶
别日祭也¶
　　　此饋食自孰始無灌鬯朝踐饋獻等¶
<pb:KR1d0033_WYG_044-2a>¶
特牲饋食之禮不諏日　釋曰自此至事畢論士將筮¶
日之事云祭祀自孰始曰饋食饋食者食道也者案檀¶
弓云用米貝弗忍虚也不用食道用美焉爾鄭注云食¶
道䙝米貝美若然食道是生人飲食之道孝子於親雖¶
死事之若生故用生人食道饋之也此釋經不言祭祀¶
而言饋食之意耳云祭祀自孰始者欲見天子諸侯饋¶
食已前仍有灌鬯朝踐饋獻之事但饋食見進黍稷云¶
饋孰見牲體而言天子諸侯堂上朝踐饋獻後迎尸於¶
<pb:KR1d0033_WYG_044-2b>¶
堂亦進黍稷牲體其犬豕牛羊亦孰之同節也云士賤¶
職䙝時至事暇可以祭則筮其日矣者此解經不諏日¶
謂不如大夫已上預前十日與臣諏日而筮之是以鄭¶
云不如少牢大夫先與有司於廟門諏丁巳之日也¶
　　　士時至事暇則祭大夫以上有攝¶
鄭云時至事暇可以祭者若祭時至有事不得暇則不¶
可以私廢公故也若大夫已上尊時至唯有䘮故不祭¶
自餘吉事皆不廢祭若有公事及病使人攝祭故論語¶
<pb:KR1d0033_WYG_044-3a>¶
孔子云吾不與祭如不祭注云孔子或出或病不自親¶
祭使攝者為之不致肅敬於心與不祭同又祭統云是¶
故君子之祭也必身親涖之有故則使人可也雖使人¶
也君不失其義者君明其義故也是君大夫有病故皆¶
得使人攝祭若諸侯有朝㑹之事則不得使人攝故王¶
制云諸侯礿則不禘禘則不嘗嘗則不烝烝則不礿鄭¶
注云虞夏之制諸侯嵗朝廢一時祭又明堂位云是故¶
夏礿秋嘗冬烝鄭注云不言春祠魯在東方東廵守以¶
<pb:KR1d0033_WYG_044-3b>¶
春或闕之是諸侯朝㑹不得攝以諸侯禮大故也案桓¶
八年經書正月己夘烝公羊傳云烝者何冬祭也春曰¶
祠夏曰礿秋曰嘗冬曰烝常事不書此何以書譏何譏¶
亟也亟則黷黷則不敬君子之祭也敬而不黷䟽則怠¶
怠則忘士不及兹四者則冬不裘夏不葛何休云禮本¶
下為士制四者士有公事不得及兹四時祭者則不敢¶
美其衣服若然則士不暇不得祭又不得使人攝大夫¶
已上有公事乃有攝可知¶
<pb:KR1d0033_WYG_044-4a>¶
　　　冠端𤣥𤣥冠𤣥端亦有𤣥冠不𤣥端¶
及筮日主人冠端𤣥即位于門外西面注冠端云云¶
釋曰云冠端𤣥𤣥冠𤣥端下言𤣥者𤣥冠有不𤣥端者¶
不𤣥端則朝服下記云助祭者朝服不著𤣥端故也若¶
然𤣥端一冠冠兩服也對文則𤣥端有纁裳𤣥裳黄裳¶
雜裳若朝服緇布衣而素裳但六入為𤣥七入為緇大¶
判言之緇衣亦名𤣥是以散文言之朝服亦名𤣥端故¶
論語云端章甫鄭云端𤣥端也諸侯日視朝之服以端¶
<pb:KR1d0033_WYG_044-4b>¶
是正幅非直服稱端六冕亦有端稱故禮記魏文侯曰¶
吾端冕而聽古樂則唯恐臥是冕服正幅亦名端也¶
　　　子姓子之所生小宗有四¶
子姓兄弟如主人之服立于主人之南西面北上¶
釋曰云子姓者子之所生者案鄭注䘮大記云姓之言¶
生也云子之所生則孫是也云小宗𥙊而兄弟皆來與¶
焉者案䘮服小記云繼别為宗繼禰者為小宗鄭注云¶
小宗有四或繼高祖或繼曽祖或繼祖或繼禰皆至五¶
<pb:KR1d0033_WYG_044-5a>¶
世則遷若然繼禰者長者為小宗親弟等雖異宫皆來¶
祭繼祖者從父昆弟皆來𥙊繼曽祖者從祖昆弟皆來¶
𥙊繼高祖者族祖昆弟皆來𥙊是皆據小宗而言也云¶
宗子𥙊則族人皆侍者此鄭據書傳而言案書傳康誥¶
云天子有事諸侯皆侍尊卑之義注云事謂𥙊祀又云¶
宗室有事族人皆侍終日大宗已侍於賔奠然後燕私¶
注云謂卿大夫以下宗室大宗之家引禮記别子為祖¶
繼别為大宗繼禰為小宗賔僚友助𥙊者若然大宗子¶
<pb:KR1d0033_WYG_044-5b>¶
𥙊一族之内來助𥙊引之者證經子姓兄弟若據小宗¶
有服者若據大宗兼有絶服者也¶
　　　卜用龜知生數筮用蓍知成數¶
筮人取筮于西□執之東面受命于主人注云云　釋¶
曰案周禮春官有卜人筮人此士禮亦云筮人故云官¶
名也云筮問也取其所用問神明者謂蓍也者案周禮¶
天府云季冬陳玉以貞來嵗之美惡注云問事之正曰¶
貞凡卜筮實問於鬼神謂卜用龜龜知生數一二三四¶
<pb:KR1d0033_WYG_044-6a>¶
五之神筮用蓍蓍知成數七八九六之神則此鄭云神¶
明者也¶
　　　士𥙊曰嵗事此禫月吉𥙊故云某事¶
宰自主人之左賛命命曰孝孫某筮來日某諏此某事¶
云贊命由左為神求變者案士冠禮宰自右贊命鄭云¶
宰有司主政教者自由也賛佐也命告也佐主人告所¶
以筮也少儀曰賛幣自左詔辭自右此𥙊祀故宰自左¶
賛命為神求吉故變於常禮也云士𥙊曰嵗事此言某¶
<pb:KR1d0033_WYG_044-6b>¶
事又不言妃者容大祥之後禫月之吉𥙊者案下宿賔¶
云薦嵗事據吉𥙊而言又少牢吉𥙊云以某妃配即與¶
士虞記云中月而禫是月也吉𥙊猶未配此與彼文同¶
故知是禫月吉𥙊也¶
　　　言皇祖尊之言某子五十字與伯某異¶
適其皇祖某子尚饗注禫月之吉𥙊皇君也言君祖尊¶
之云言君祖者尊之也者天子諸侯名曽祖為皇考此¶
士亦云皇祖故云尊之也云某子者祖字也伯子仲子¶
<pb:KR1d0033_WYG_044-7a>¶
者以其某在子上為男子美稱故以某為伯仲叔季五¶
十字下篇云皇祖伯某鄭注云某祖字也不為五十字¶
者以某在伯下¶
　　　士之筮者坐卦者書卦示主人¶
筮者許諾云云注士之筮者坐蓍短由便士蓍三尺云¶
卦者主畫地識爻爻備以方冩之者案士冠禮云筮人¶
許諾右還即席坐西面卦者在左卒筮書卦執以示主¶
人鄭云卒己也書卦者筮人以方冩所得之卦彼云書¶
<pb:KR1d0033_WYG_044-7b>¶
卦即云執以示主人則筮者書冩以示主人也此經云¶
卒筮冩卦乃云筮者執以示主人則冩卦者非筮人¶
　　　長占謂長㓜旅占¶
長占卒告于主人占曰吉　釋曰經直云長占知非長¶
者一人而云長㓜旅占之者士冠禮云筮人還東面旅¶
占明此亦是長㓜旅占經直云長者見從長者為始也¶
　　　前期三日筮尸容宿賔視濯¶
宗人告事畢前期三日之朝筮尸如求日之儀　釋曰¶
<pb:KR1d0033_WYG_044-8a>¶
自此盡主人退論祭前筮尸宿尸之事云三日者容宿¶
賔視濯也者謂前期二日宿賔一日視濯是以下云厥¶
明夕陳鼎于門外下至夙興皆𥙊前一日視濯之事以¶
其夙興上事是𥙊前一日也宿賔又是厥明夕為期上¶
則宿賔與視濯别日又知宿賔是𥙊前二日此經乃𥙊¶
前三日筮尸故鄭云容宿賔視濯言容者為筮尸之後¶
𥙊日之前有二日容此二事¶
　　　筮某之某為尸取子行無父者¶
<pb:KR1d0033_WYG_044-8b>¶
命筮曰孝孫某諏此某事適其皇祖某子筮某之某為¶
尸經直云某之某鄭知字尸父而名尸者曲禮云為人¶
子者𥙊祀不為尸鄭彼注云尊者之處為其失子道然¶
則尸卜筮無父者又云卒哭乃諱則不稱名故知尸父¶
云某是字尸既對父故某為名云連言其親庶幾其馮¶
依之也者尸父前世與所𥙊之父同時同時必相識知¶
今又筮其子為尸尸又與所𥙊之子相識父子皆同類¶
故連言其親庶幾其神馮依之也云大夫士以孫之倫¶
<pb:KR1d0033_WYG_044-9a>¶
為尸者案𥙊統云夫𥙊之道孫為王父尸所使為尸者¶
於祭者子行也父北面而事之所以明子事父之道也¶
注云祭祖則用孫列皆取於同姓之適孫也天子諸侯¶
之祭朝事延尸於户外是以有北面事尸之禮如是則¶
天子諸侯宗廟之祭亦用孫之倫為尸而云大夫士者¶
但天子諸侯雖用孫之倫取卿大夫有爵者為之故鳬¶
鷖詩祭尸之等皆言公尸又曽子問云卿大夫將為尸¶
於公若大夫士祭尸皆取無爵者無問成人與㓜皆得¶
<pb:KR1d0033_WYG_044-9b>¶
為之故曽子問孔子曰祭成䘮者必有尸尸必以孫孫¶
㓜則使人抱之¶
　　　宿尸讀作肅古文宿皆作羞¶
乃宿尸　釋曰云古文宿皆作羞壘之不從古文云凡¶
宿或作速謂一部之内或作速者若公食大夫速賔之¶
類是也云記作肅者曲禮云主人肅客而入是也又云¶
周禮亦作宿者大宗伯文宿眡滌濯是也是以鄭汎云¶
或也¶
<pb:KR1d0033_WYG_044-10a>¶
　　　主人於尸有子道故北面非賔不東面¶
主人立于尸外門外子姓兄弟立于主人之後北面東¶
上注云不東面者來不為賔客者為尸者父象也主人¶
有子道故主人北面不為賔客不敢當尊故不東面此¶
決冠禮宿賔主人東面此北面不同也¶
　　　士雖孫倫為尸猶不敢南面當尊¶
尸如主人服出門左西面注不敢南面當尊　釋曰此¶
決少牢云主人即位於廟門外之東方南面以其大夫¶
<pb:KR1d0033_WYG_044-10b>¶
尊有君道故南面當尊此士之孫倫為尸雖被宿猶不¶
敢當尊也¶
　　　士尸卑主人拜尸即答拜大夫之尸尊¶
主人再拜尸答拜注主人先拜尊尸　釋曰此决下¶
文宿賔賔先拜主人乃答拜故云尊尸是以主人¶
先拜也案少牢云吉則遂宿尸祝擯主人再拜稽首¶
祝告曰孝孫某云云尸拜許諾祝先釋辭訖尸乃拜許¶
此尸答拜後宗人乃擯辭者士尸卑主人拜尸即答拜¶
<pb:KR1d0033_WYG_044-11a>¶
不待擯辭訖大夫之尸尊尊得釋辭訖乃拜¶
　　　士將祭於屬吏内宿賔備三獻¶
宿賔賔如主人服出門左西面再拜主人東面答再拜¶
　釋曰自此盡賔拜送論士將祭宿屬吏内一人為備¶
三獻賔之事也云言吾子將臨之知賔在有司中者以¶
其云將臨之明前筮尸在其中可知以上無戒文今宿¶
之云吾子將涖之明知賔在有司内可知案前文有司¶
羣執事如兄弟服東面北上鄭云士之屬吏此云賔在¶
<pb:KR1d0033_WYG_044-11b>¶
有司内則賔是士之屬吏可知下記云公有司門西北¶
面東上獻次衆賔私臣門東北面西上獻次兄弟賔及¶
衆賔行事在西階之下復似賔不在有司中者但賔是¶
士之屬吏内言私臣據已自辟除者言公有司者亦是¶
士之屬吏命於其君者言賔在有司中者諸在此獻者¶
之中選以為賔又選為衆賔以下若在門外時同在門¶
西東面北上及其入為賔及衆賔者適西階以俟行事¶
公有司不選為賔者門西北面私臣不選為賔門東北¶
<pb:KR1d0033_WYG_044-12a>¶
面門外不列者以其未有事入門而列者為將行事公¶
有司門西私臣門東二者皆無事故經不見記人乃辨¶
之見其與於獻也¶
　　　少牢陳鼎在門東士卑鼎當門¶
厥明夕陳鼎于門外北面北上有鼏注厥其也云云¶
釋曰自此盡主人拜送論祭前一日之夕視濯與視牲¶
之事云門外北面當門也者以其經直云門外不言門¶
之東西故知當門下篇少牢陳鼎在門東此當門者士¶
<pb:KR1d0033_WYG_044-12b>¶
卑避大夫故也¶
　　　此言實獸少牢五鼎不言獸略小¶
棜在其南南順實獸於其上東首注順猶從也　釋曰¶
下篇云少牢牲北首東上司馬刲羊司士擊豕宗人告¶
備乃退不言獸少牢五鼎明有獸可知不言之者已有¶
二牲略其小者故不言之也案士虞記陳牲於廟門外¶
北首西上鄭注云言牲腊在其中西上變吉此亦其西¶
北首東足與彼文同彼云變吉者彼牲云北首西上明¶
<pb:KR1d0033_WYG_044-13a>¶
腊亦北首可知此實獸於上東首不與牲相統故云變¶
吉¶
　　　小物全乾曰腊魚腊亦云獸¶
云獸腊也者特牲鼎有豕魚腊案周禮腊人鄭注云小¶
物全乾為腊故知豕云牲魚水物云獸是腊可知¶
　　　大夫士直有東房西堂西夾之前近南即西相¶
豆籩鉶在東房南上几席兩敦在西堂　釋曰大夫士¶
直有東房西室若言房則東房矣故士冠禮陳服于房¶
<pb:KR1d0033_WYG_044-13b>¶
中西牖下東領北上不言東又昏禮側尊甒醴于房中¶
亦不言東如此之類皆不言東以其直有一房不嫌非¶
東房故不言東今此經特言東房明房内近東邉故云¶
東房也夾室半以南為之以壁外相望則當夾北也又¶
與少牢籩豆所陳相反少牢近于西方此經則房中之¶
東也言當夾北者以其夾室在房近南東故云房中之¶
東當夾北也云西堂西夾之前近南耳者案爾雅注夾¶
室前堂謂之廂此在西堂在西廂¶
<pb:KR1d0033_WYG_044-14a>¶
　　　有司徹衆賔答一拜此士賤衆賔答再拜¶
主人再拜賔答再拜三拜衆賔衆賔答再拜釋曰云¶
旅之得備禮者謂衆賔無問多少總三拜之旅衆也衆¶
賔共得三拜故云旅之也衆賔再拜者士賤衆賔得備¶
禮案有司徹主人降南面拜衆賔于門東三拜衆賔門¶
東北面皆答一拜注云言三拜者衆賔賤旅之也衆賔¶
一拜賤也卿大夫尊賔賤純臣也經云皆答一拜明人¶
人從上至下皆一　一獨答拜以其純臣故也所以不再¶
<pb:KR1d0033_WYG_044-14b>¶
拜者避國公故也此士賔莫問多少皆得一時再拜以¶
其士賤衆賔得備禮故也¶
　　　少牢告旦明行事此重勞賔告羮飪¶
請期曰羮飪　釋曰案少牢云宗人曰旦明行事此不¶
云旦明行事而云羮飪者彼大夫尊有君道可以豫勞¶
賔故云時節此士卑無君道故不云旦明而云羮飪是¶
以鄭云重豫勞賔羮飪乃來也云宗人既得期西北面¶
告賔有司者此案少牢云主人門東南面宗人朝服北¶
<pb:KR1d0033_WYG_044-15a>¶
面曰請祭期主人曰比於子宗人曰旦明行事¶
　　　祭者朝服縁孝子欲得嘉賔事禰祖¶
夙興主人服如初立于門外東方南面視側殺　釋曰¶
自此盡於中庭論祭日夙興主人主婦陳設及行位之¶
事云主人服如初則其餘有不𤣥端者案下記云特牲¶
饋食其服皆朝服𤣥冠緇帶緇韠注云於祭服此也皆¶
者謂賔及兄弟筮日筮尸視濯亦𤣥端至祭而朝服朝¶
服者諸侯之臣與其君日視朝之服大夫以祭今賔兄¶
<pb:KR1d0033_WYG_044-15b>¶
弟縁孝子欲得嘉賔尊客以事其祖禰故服之緇韠者¶
下大夫之臣夙興主人服如初則固𤣥端是也鄭云其¶
餘有不𤣥端者明亦有著𤣥端者是以下記人辨之云¶
唯尸祝佐食𤣥端𤣥裳黄裳雜裳可也皆爵韠鄭注云¶
與主人同服是有同服者有著朝服者故鄭云其餘有¶
不𤣥端者¶
　　　天子諸侯有射牲大夫士不親殺¶
案少牢主人即位於廟門之外司馬刲羊司士擊豕皆¶
<pb:KR1d0033_WYG_044-16a>¶
主人不視殺案楚語云諸侯宗廟之事必自射其牲刲¶
羊擊豕又司弓矢云凡祭祀共射牲之弓矢注云射牲¶
示親殺也殺牲非尊者所親唯射為可又國語云禘郊¶
之事天子必自射其牲玉藻云凡有血氣之類君子弗¶
身踐也者據凡常非祭祀天子尊於郊射牲諸侯降天¶
子故宗廟亦親殺大夫士不敢與君同故視之而不親¶
殺之側殺殺一牲者案冠禮云側尊一甒體在服北鄭¶
注云側猶特也無偶曰側以其無𤣥酒是以少牢云司¶
<pb:KR1d0033_WYG_044-16b>¶
馬刲羊司士擊豕以其二牲不云側也¶
　　　主婦視饎爨於西堂下明自為之¶
主婦視饎爨于西堂下　釋曰知宗婦為之者以經言¶
主婦視饎爨明主婦自為也是以下記云宗婦賛薦者¶
執以坐于户外授主婦尸卒食而祭饎爨鄭以祭饎爨¶
用黍而已是宗婦為之可知也云爨竈也者周公制禮¶
之時謂之爨至孔子時謂之竈故論語王孫賈云與其¶
媚於奥寜媚於竈是孔子時為竈也云西堂下者堂之¶
<pb:KR1d0033_WYG_044-17a>¶
西下也者以其為爨不可正在堂下當逼西壁為之故¶
云堂之西下近西壁也又知南齊于坫者案既夕記云¶
設棜于東堂下南順齊于坫明在東西堂下皆齊于坫¶
可知又鄭下注引舊說云南北直屋梠稷在南是也案¶
少牢云雍人摡鼎匕爼于雍爨雍爨在門東南北上廩¶
人摡甒甗匕與敦於廩爨廩爨在雍爨之北廩爨既在¶
門外不見主婦有視文主婦未知視之以否主婦視饎¶
爨猶主人視殺牲故易歸妹上六云女承筐無實士刲¶
<pb:KR1d0033_WYG_044-17b>¶
羊無血鄭注宗廟之禮主婦奉筐米如饎之時兼視之¶
可知¶
　　　亨豕魚腊以鑊各一爨¶
亨煮也煮豕魚腊以鑊各一爨　釋曰知用鑊者下少¶
牢云羮定雍人陳鼎五三鼎在羊鑊之西二鼎在豕鑊¶
之西¶
　　　吉祭有致爵故主人主婦執事有爼¶
執事之爼陳于階間二列北上注執事至於神釋曰¶
<pb:KR1d0033_WYG_044-18a>¶
鄭知經執事之爼祝主人主婦亦存焉者見士虞記祝¶
爼陳於階間敦東彼虞不致爵故見主人主婦爼明此¶
吉祭有致爵主人主婦陳於階間可知以主婦亦是執¶
事之人也若然少牢主人主婦無爼者以三獻禮成别¶
為儐尸正祭無致爵故主人主婦無爼儐尸行三獻致¶
爵乃有爼下大夫不儐尸者亦於三獻尸爵止行致爵¶
乃有爼也云不升鼎者異於神者前爼升鼎而入設於¶
階前此鼎在門外不入而言陳於階間二列故知不升¶
<pb:KR1d0033_WYG_044-18b>¶
鼎¶
　　　尸盥匜不就洗不揮¶
尸盥匜水實于槃中注尸尊不就洗又不揮釋曰云¶
不揮者揮振去水使手乾今有巾故不揮也是以僖二¶
十三年左氏傳云公子重耳在秦秦伯納女五人懐嬴¶
與焉奉匜沃盥既而揮之懐嬴怒是也¶
　　　姑未老自為主婦老則子妻為主婦¶
主婦纚笄宵衣立于房中南面注主人之妻云云　釋¶
<pb:KR1d0033_WYG_044-19a>¶
曰云雖姑存猶使之主祭祀者謂姑老不堪祭祀故姑¶
存猶使之主祭祀也云纚者謂若士冠禮廣終幅長六¶
尺笄安髪之笄非冠冕之笄云宵綺屬也此衣染之以¶
黒其繒本名曰宵者謂此宵衣是綾綺之屬鄭注内司¶
服云男子之禒衣黒則是亦黒也以其士䘮禮有禒衣¶
與士冠𤣥端為一𤣥端黒是男子禒衣亦黒則此婦人¶
宵衣亦黒可知其𤣥則黒之類也故鄭引玉藻君子狐¶
青裘𤣥宵衣以禓之證婦人𤣥宵衣亦黒也云其繒本¶
<pb:KR1d0033_WYG_044-19b>¶
名宵者此字據形聲為綃從&KR0093;省聲但詩及禮記儀禮¶
皆作宵字云凡婦人助祭者同服也者經及記不見主¶
婦及宗婦異服之文故知同服對男子助祭祝佐食等¶
與主人服異也少牢云主婦賛者一人亦髪鬄衣侈&KR0209;¶
與主婦同其餘雖不侈&KR0209;同亦宵衣可知依内司服天¶
子諸侯王后以下助祭皆不同者人君尊卑差等大夫¶
士卑服窮則同也引内則者彼舅没時年七十已上姑¶
雖存年六十已上而當傳之家事故子之妻代姑祭雖¶
<pb:KR1d0033_WYG_044-20a>¶
代姑毎事必請於姑引之者證經主婦而含姑未老自¶
為主婦姑老則子妻為主婦也¶
　　　特牲吉禮主人行事由阼階佐食佐尸食¶
佐食北面立于中庭注佐食賔佐尸食者云云案下記¶
云佐食當事則户外南面無事則中庭北面據此而言¶
則此經謂無事時也云立于宗人之西者案士虞禮云主¶
人及兄弟賔即位於西方如反哭位注引既夕禮云反¶
哭入門升自西階東面經又云宗人西階前北面注云¶
<pb:KR1d0033_WYG_044-20b>¶
當詔主人此特牲吉禮主人行事由阼階宗人亦在阼¶
階南擯主人佐食北面於中庭明在宗人之西可知¶
　¶
　¶
　¶
　¶
　¶
　儀禮要義卷四十四¶

