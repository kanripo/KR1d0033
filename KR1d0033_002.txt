# -*- mode: mandoku-view; -*-
#+TITLE: 儀禮要義
#+DATE: 2015-08-24 22:08:42.323836
#+PROPERTY: ID KR1d0033
#+PROPERTY: BASEEDITION WYG    
#+PROPERTY: JUAN 卷二
<pb:KR1d0033_WYG_002-1a>¶
欽定四庫全書¶
　儀禮要義卷二¶
　　　　　　　　　　　宋　魏了翁　撰¶
　　士冠禮二¶
　　　陳服東領異凶禮北上先卑服¶
陳服于房中西墉下東領北上注墉牆　釋曰自此至¶
東靣論陳設衣服器物之等以待冠事喪大記與士喪¶
禮服或西領或南領此東領者此嘉禮異於凶禮故也¶
<pb:KR1d0033_WYG_002-1b>¶
士冠時先用卑服北上便也¶
　　　爵弁士與君祭之服冕之次¶
爵弁服纁裳純衣緇帶韎韐注此與君祭之服云云¶
釋曰士禮𤣥端自祭以爵弁服助君祭故云與君祭之¶
服也云爵弁者冕之次者凡冕以木為體長尺六寸廣¶
八寸績麻三十升布上以𤣥下以纁前後有旒其爵弁¶
制大同唯無旒又為爵色為異又名冕者俛也低前一¶
寸二分故得冕稱其爵弁則前後平故不得冕名以其¶
<pb:KR1d0033_WYG_002-2a>¶
尊卑次於冕故云爵弁冕之次也云其色赤而微黒如¶
爵頭然或謂之緅者七入為緇若以纁入黒則為紺以¶
紺入黒則為緅是三入赤再入黒故云云鄭注鍾氏云¶
今禮俗文作爵言如爵頭色也巾車注黒多赤少色¶
　　　朝服十五升故冕三十升冠常倍服¶
云其布三十升者取冠倍之義是以喪服衰三升冠六¶
升朝服十五升故冕三十升也¶
　　　縓赬纁皆淺絳朱則四入與無正文¶
<pb:KR1d0033_WYG_002-2b>¶
凡染絳一入謂之縓再入赬三入纁朱則四入與云云¶
云纁裳淺絳裳者絳則一染至三染同云淺絳詩云我¶
朱孔陽毛𫝊云朱深纁也故從一染至三染皆謂之淺¶
絳也云朱則四入與者爾雅及鍾氏皆無四入之文經¶
有朱色故鄭約之若以纁入黒則為紺若以纁入赤則¶
為朱無正文故云與以疑之然上注以解𤣥緇故引鍾¶
氏染黒法此解纁故引爾雅染赤法¶
　　　諸經内純字鄭或為絲或為色¶
<pb:KR1d0033_WYG_002-3a>¶
云純衣絲衣也者案鄭解純字或為絲或為色兩解不¶
同者皆望經為注若色理明者以絲解之若絲理明者¶
以色解之此經𤣥衣與纁裳相對上𤣥下纁色理自明¶
絲理不明則以絲解之昏禮女次純衣注云絲衣以下¶
文有女從者畢袗𤣥色理自明則亦絲理不明故亦以¶
絲理解之周禮媒氏云純帛無過五兩注云純實緇字¶
也古緇以才為聲納幣用緇婦人隂也以經云純帛絲¶
理自明故為色解之祭統云蠶於北郊以供純服絲理¶
<pb:KR1d0033_WYG_002-3b>¶
自明故鄭亦以色解也論語云麻冕禮也今也純儉以¶
純對麻絲理自明故鄭亦以色解之是注有不同之事¶
但古緇䊷二字並行若據布為色者則為緇字若據白¶
為色者則為䊷字但緇布之緇多在本字不誤䊷帛之¶
䊷則多誤為純¶
　　　冕爵弁服用絲皮弁𤣥端服深長衣等皆布¶
餘衣皆用布惟冕與爵弁服用絲耳　釋曰鄭云餘衣¶
皆用布者此據朝服皮弁服𤣥端服及深衣長衣之等¶
<pb:KR1d0033_WYG_002-4a>¶
皆以布為之是以雜記云朝服十五升布𤣥端亦服之¶
類則皮弁亦是天子朝服深衣或名麻衣故知用布也¶
　　　以韎染韋合為韐因名韍為韎韐¶
韎韐緼紱也士緼紱而幽衡合韋為之　釋曰鄭云韎¶
韐緼韍也者此經云韎韐二者一物故鄭合為一物解¶
之也云士緼韍而幽衡者玉藻文言幽衡者同繫於革帶¶
故連引之也云合韋為之者鄭即因解名緼韍之字言¶
韐者韋旁著合謂合韋為之故名韐也云士染以茅蒐¶
<pb:KR1d0033_WYG_002-4b>¶
因以名焉者案爾雅云茹藘茅蒐孫氏注一名蒨可以¶
染絳若然則一草有此三名矣但周公時名蒨草為韎¶
草以此韎染韋合之為韐因名韍為韎韐也云韍之制¶
似韠者案上注已釋韠制其韍之制亦如之但有飾無¶
飾為異耳祭服謂之韍其他服謂之韠易困卦九二困¶
於酒食朱韍方來利用享祀是祭服之韍也又案明堂¶
位云有虞氏服韍夏后氏山殷火周龍章鄭云後王彌¶
飾天子備焉諸侯火而下卿大夫山士韎韋而已是士¶
<pb:KR1d0033_WYG_002-5a>¶
無飾則不得單名韍一名韎韐一名緼韍而已是韍有¶
與緼異以制同飾異故鄭云韍之制似韠也但染韋為¶
韍之禮天子與其臣及諸侯與其臣有異詩云朱芾斯黄¶
鄭云天子純朱諸侯黄朱詩又云赤芾在股是諸侯用¶
黄朱玉藻再命三命皆云赤芾是諸侯之臣亦用赤韍¶
　　　鄭以困九二朱韍為文王將王之制¶
困卦九二云困於酒食朱韍方來利用享祀鄭注云二¶
據初辰在未未為土此二為大夫有地之象未上值天¶
<pb:KR1d0033_WYG_002-5b>¶
㕑酒食象困於酒食者采地薄不足已用也二與日為¶
體離為鎮霍爻四為諸侯有明德受命當王者離為火¶
火色赤四爻辰在午時離氣赤又朱是也文王將王天¶
子制用朱韍故易乾鑿度云孔子曰天子三公諸侯同¶
色困卦困于酒食朱韍方來又云天子三公大夫不朱¶
韍諸侯亦同色者其染之法同以淺絳為名是天子與¶
其臣純朱諸侯與其臣黄朱為異¶
　　　爵弁服以冠表服冠弁不與服同陳¶
<pb:KR1d0033_WYG_002-6a>¶
爵弁服纁裳云云(見上/)　冠弁不與衣陳而言於上以¶
冠名服耳者案此文上下陳服則於房緇布冠皮爵弁¶
在堂下是冠弁不與服同陳今以弁在服上並言之者¶
以冠弁表明其服¶
　　　君臣視朔同皮弁服以白鹿皮為冠¶
皮弁服素積緇帶素韠注此與君眂朝之服也　釋曰¶
案玉藻云諸侯皮弁聽朔于大廟又案鄉黨說孔子之¶
服云素衣麑裘鄭云視朔之服視朔之時君臣同服也¶
<pb:KR1d0033_WYG_002-6b>¶
云皮弁者以白鹿皮為冠象上古者禮運云先王云云¶
未有麻絲衣其羽皮鄭云此上古之時云云¶
　　　經言素有三義¶
云積猶辟也以素為裳辟蹙其要中者經典云素者有¶
三義若以衣裳言素者謂白繒也即此文之等是也畫¶
繢言素者謂白色即論語云繢事後素之等是也器物¶
無飾亦曰素則檀弓云奠以素器之等是也¶
　　　𤣥端大夫士莫夕於君之朝服¶
<pb:KR1d0033_WYG_002-7a>¶
𤣥端𤣥裳黄裳雜裳可也緇帶爵韠　釋曰云此莫夕¶
於朝之服者當是莫夕於君之朝服也案玉藻云君朝¶
服以日視朝於内朝夕深衣祭牢肉是君朝服朝服夕¶
服深衣矣下又云朝𤣥端夕深衣朝時所服與君不同¶
故鄭注云謂大夫士也則彼朝𤣥端夕深衣是大夫士¶
家私朝也若然大夫士既服𤣥端深衣以聽私朝矣此¶
服注云莫夕於朝之服是士向莫之時夕君之服必以¶
莫為夕者朝禮備夕禮簡故以夕言之也若卿大夫莫¶
<pb:KR1d0033_WYG_002-7b>¶
夕於君當亦朝服矣案春秋左氏傳成十二年晉郤至¶
謂子反曰百官承事朝而不夕此云莫夕者無事則無¶
夕法若夕有事須見君則夕故昭十二年子革云夕哀¶
十四年子我亦云夕者皆是有事見君非常朝夕之事¶
也¶
　　　𤣥端即朝服之衣此經但易裳韠¶
云𤣥端即朝服之衣易其裳耳者上云𤣥冠朝服緇帶¶
素韠此𤣥端亦緇帶彼云朝服即此𤣥端也但朝服亦¶
<pb:KR1d0033_WYG_002-8a>¶
得名端故論語云端章甫鄭云端諸侯視朝之服耳皆以¶
十五升布為緇色正幅為之同名也云易其裳耳者彼朝¶
服素韠韠同裳色則裳亦素此既易其裳以三等裳同¶
爵韠則亦易之矣不言者朝服言素韠不言裳故須言¶
易彼言素韠此云爵韠於文自明¶
　　　緇布冠缺項約漢時卷幘言之¶
緇布冠缺項青組纓屬于缺　釋曰云缺讀如有頍者¶
弁之頍者讀從頍弁詩義取在首頍者弁貌之意也云¶
<pb:KR1d0033_WYG_002-8b>¶
緇布冠無笄者案經皮弁爵弁言笄緇布冠不言笄故¶
云無笄也云著頍圍髪際者無正文約漢時卷幘亦圍¶
髪際故知也云結項者此亦無正文以經云頍明於項¶
上結之也云隅為四綴以固冠也者此亦無正文以義¶
言之既武以下别有頍項明於首四隅為綴上綴於武¶
然後頍項得安穏也云項中有&KR1362;亦由頍為之耳者此¶
亦無正文¶
　　　頍漢卷幘纚漢幘梁今皆未審¶
<pb:KR1d0033_WYG_002-9a>¶
緇纚廣終幅長六尺　云今之未冠笄者著卷幘頍象¶
之所生者此舉漢法以况義耳漢時男女未冠笄者首¶
著卷幘卷幘其狀雖不審知既言頍圍髪際故以况之¶
明漢時卷幘以布帛之等圍繞髪際為之矣云頍象之¶
所生者漢時卷幘是頍之遺象所生至漢時故云頍象¶
之所生也云滕薛名蔮為頍者此亦舉漢時事以况之¶
漢時滕薛二國云蔮蔮卷幘之類亦遺象故為况也云¶
纚今之幘梁者亦舉漢法為況耳幘梁之狀鄭目騐而¶
<pb:KR1d0033_WYG_002-9b>¶
知至今乆逺亦未審也云纚一幅長六尺足以韜髪而¶
結之矣者人髮之長者不過六尺纚六尺故云足以韜髪¶
既云韜髪乃云結之則韜訖乃為紒矣¶
　　　皮爵弁有笄屬以紘緇布冠無笄以纓¶
皮弁笄爵弁笄緇組紘纁邊　云有笄者即經云皮弁¶
及爵弁皆云笄者是有笄也云屈組為紘者經緇組紘¶
纁邊是為有笄者而設言屈組謂以一條組於左笄上¶
繫定遶頥下右相向上仰屬於笄屈繫之有餘因垂為¶
<pb:KR1d0033_WYG_002-10a>¶
飾也云無笄者纓而結其絛者無笄即經緇布冠是也¶
則以二絛組兩相屬於頍故經云組纓屬於頍也既屬¶
訖則所垂絛於頥下結之¶
　　　隋方曰篋簞亦笥類¶
同篋櫛實於簞注謂此以上凡六物隋方曰篋簞笥也¶
　釋曰鄭注曲禮圓曰簞方曰笥笥與簞方圓有異而¶
云簞笥共為一物者鄭舉其類注論語亦然¶
　　　禮例稱側者有無偶之側有旁側¶
<pb:KR1d0033_WYG_002-10b>¶
側尊一甒醴在服北　釋曰云側猶特也無偶曰側置¶
酒曰尊側者無𤣥酒者凡禮之通例稱側有二一者無¶
偶特一為側則此文側是也又昏禮云側尊甒禮于房¶
中亦是無𤣥酒曰側至於昏禮合升側載聘禮云側襲¶
士虞禮云側尊此皆是無偶為側之類也一者聘禮云¶
側受几者側是旁側之義也¶
　　　罍枓以㪺水尊升以㪺酒¶
實勺觶角柶脯醢南上　云勺尊升所以㪺酒也者案¶
<pb:KR1d0033_WYG_002-11a>¶
少牢云罍水有枓與此勺為一物故云尊升對彼是罍¶
枓所以㪺水則此為尊升㪺酒者也¶
　　　爵觶對異散文通曰爵¶
云爵三升曰觶者案韓詩外傳云一升曰爵二升曰觚¶
三升曰觶四升曰角五升曰散相對爵觶有異散文則通¶
皆曰爵故鄭以爵名觶也¶
　　　古庶人常服緇布冠漢小吏猶然¶
爵弁皮弁緇布冠各一匴　云緇布今小吏冠其遺象¶
<pb:KR1d0033_WYG_002-11b>¶
也者但緇布冠士為初加之冠冠訖則弊之不用庶人¶
則常著之故詩云臺笠緇撮是庶人以布冠常服者以¶
漢之小吏亦常服之故舉為況¶
　　　匴竹器漢時冠箱¶
云匴竹器名今之冠箱也者此亦舉漢法為況¶
　　　執匴者亦有司有司不主一事¶
執以待于西坫南南面東上賓升則東面注執之云云¶
云執之者有司也者則上云有司如主人服有司不主¶
<pb:KR1d0033_WYG_002-12a>¶
一事故知此亦有司也¶
　　　廟中亢反爵為坫此堂角亦為坫¶
云坫在堂角者但坫有二文一者謂若明堂位云崇坫¶
亢圭及論語云兩君之好有反坫之等在廟中有之以¶
亢反爵之屬此篇之内言坫者皆據堂上角為名故云¶
堂角云古文匴為篹坫作襜者皆從經今文¶
　　　主人𤣥端立阼階下將與賔行事¶
主人𤣥端爵韠立于阼階下直東序西面注士入廟服¶
<pb:KR1d0033_WYG_002-12b>¶
　釋曰上文已陳衣冠器物自此已下至外門外論賔¶
主兄弟等著服及位處也云𤣥端爵韠者主人之服與¶
上所陳子加冠𤣥端服亦一也云立於阼階下者時欲¶
與賔行禮之事也云直東序者直當也謂當堂上東序¶
牆也案特牲士禮祭服用𤣥端此亦士之加冠在廟故¶
與祭同服故云士入廟之服也云東西牆謂之序者爾¶
雅釋宫文¶
　　　兄弟袗𤣥立洗東&KR0370;於主人¶
<pb:KR1d0033_WYG_002-13a>¶
兄弟畢袗𤣥立於洗東西面北上　釋曰云袗同也上¶
下皆𤣥主人當序南西面洗當東榮兄弟又在洗東故云¶
退於主人也云不爵韠者降於主人也者爵弁同色主¶
人尊故也兄弟用緇韠不用爵韠¶
　　　緇布衣縁紳紐束髪皆朱錦童子服¶
將冠者采衣紒在房中南面　釋曰即童子二十之人¶
云緇衣布錦縁者以其童子不帛襦袴不衣裘裳故云¶
緇布衣以錦為緇布衣之縁也云錦紳者以錦為大帶¶
<pb:KR1d0033_WYG_002-13b>¶
也云并紐者亦以錦為紐紳之垂也云錦束髪者以錦¶
為總云皆朱錦也者童子之錦皆朱也云紒結髪者則¶
詩云總角丱兮是也以童子尚華飾故衣此也¶
　　　賔主同服贊以下𤣥端惟裳異¶
賔如主人服贊者𤣥端從之立于外門之外　釋曰云¶
賓如主人服者以其賔與主人尊卑同故得如之贊者¶
皆降主人一等其衣冠雖同其裳則異故不得如主人¶
服故别𤣥端也若然此冠兄弟及賔贊皆得𤣥端特牲¶
<pb:KR1d0033_WYG_002-14a>¶
主人與尸祝佐食𤣥端自餘皆朝服者彼助祭在廟縁¶
孝子之心欲得尊嘉賔以事其祖禰故朝服與主異也¶
　　　出以東為左入以東為右¶
主人迎出門左西面再拜賔答拜注云左東也　釋曰¶
出以東為左入以東為右據主人在西出則以西為右¶
入則以西為左也¶
　　　入大門東向入廟毎曲揖當碑揖¶
每曲揖至於廟門揖入三揖至于階三讓　釋曰云周¶
<pb:KR1d0033_WYG_002-14b>¶
左宗廟祭義與小宗伯俱有此文對殷右宗廟也言此¶
者欲見入大門東向入廟云入外門將東曲揖者主人¶
在南賔在北俱東向是一曲故一揖也至廟南主人在¶
東北面賓在西北面是曲為二揖故云直廟將北曲又¶
揖也通下將入廟又揖三也經直云入門揖鄭知此為¶
三揖者以上云每曲揖據入門東行時此入廟門三揖¶
是據主人將右欲背客宜揖將北面與客相見又揖云¶
當碑揖者碑是庭中之大節又宜揖¶
<pb:KR1d0033_WYG_002-15a>¶
　　　出房謂房外之西以東南當阼階¶
將冠者出房南面注南面立于房外之西待賔命　釋¶
曰知在房外之西不在東者以房外之東南當阼階是¶
知房外者皆在房外之西故昏禮女出於母左母在房¶
外之西故得出時在母左也云待賔命者以其下文有¶
賔揖將冠則賔有命也¶
　　　一壹得通用¶
賔盥卒壹揖壹讓升注古文壹皆作一　釋曰一壹得¶
<pb:KR1d0033_WYG_002-15b>¶
通用雖疊古文不破之也¶
　　　賔加初冠訖適房服𤣥端出房觀容¶
賔右手執項左手執前進容乃祝坐如初乃冠興復位¶
贊者卒冠者興賔揖之適房服𤣥端爵韠出房南面¶
釋曰曲禮云堂上不趨室中不翔則堂上固得翔矣又¶
云大夫濟濟士蹌蹌注云皆行容止之貌此進容是士¶
故知進容謂行翔而前鶬焉言復者對前出房故云復¶
前出為待賔命此出為觀衆以容體也案郊特牲論加冠¶
<pb:KR1d0033_WYG_002-16a>¶
之事云加有成也故此鄭云一加禮成也云觀衆以容¶
體者以其既去緇布衣錦縁童子服著此𤣥端成人之¶
服使衆觀知¶
　　　此第二加皮弁笄纚互見禮皆如初¶
賔揖之即筵坐櫛設笄賔盥正纚如初降二等受皮弁¶
　釋曰此當第二加皮弁之節云即筵坐櫛者坐訖當¶
脫緇布冠乃更櫛也云設笄者凡諸設笄有二種一是¶
紒内安髪之笄一是皮弁爵弁及六冕固冠之笄今此¶
<pb:KR1d0033_WYG_002-16b>¶
櫛訖未加冠即言設笄者宜是紒内安髪之笄也若安¶
髪之笄則緇布冠亦宜有之前櫛訖不言設笄者以其¶
固冠之笄緇布冠無笄而皮弁爵弁有笄上文已陳訖¶
今若緇布冠亦言設笄即與皮弁爵弁相亂故緇布冠¶
不言設笄其實亦有也若然緇布冠不言設笄而言設¶
纚皮弁冠言設笄不言設纚互見為義明皆有也其於¶
固冠之笄則於賔加弁之時自設之可知云如初為不¶
見者言也者上加緇布冠時有賔降主人降賔辭主人¶
<pb:KR1d0033_WYG_002-17a>¶
對賔盥卒一揖一讓升主人升復初位賔筵前坐之等¶
相次此皆不見故設經省文如之而已¶
　　　此再加言容儀益繁三加爵弁¶
服素積素韠容出房南面賓降三等受爵弁云云　釋¶
曰此對上文加緇布冠時直言出房南面不言容此則¶
言容以再加彌成其儀益繁故言容其實彼出亦是容¶
故鄭注云觀衆以容體也賔降三等受爵弁加之服纁¶
裳韎韐其他如加皮弁之儀注他謂卒紘容出¶
<pb:KR1d0033_WYG_002-17b>¶
　　　凡醴皆設柶有面葉以授有面枋以授¶
云葉柶大端者謂扱醴之面柄細故以為柶大端此與¶
昏禮賔皆云面葉者此以賔尊不入户贊者面葉授賔¶
賔得面枋授冠者冠者得之面葉以扱醴而祭昏禮賔¶
亦主人尊不入房贊者面葉以授主人主人面枋以授¶
賔賔得面葉以扱祭至於聘禮禮賔宰夫實觶以醴加¶
柶于觶面枋授公者凡醴皆設柶聘禮宰夫不訝授公¶
側授醴則還面枋以授賔故面枋也¶
<pb:KR1d0033_WYG_002-18a>¶
　　　賔受醴于室户東東面答冠者拜¶
賔受醴于户東云云冠者筵西拜受觶賓東面答拜¶
釋曰知室户東者以其冠者在室户西賔自至房户取¶
醴酌醴者出向西以授也云筵西拜南面拜也者上云¶
冠者筵西南面知受觶拜還南面也知賔東面在西序¶
者以上文與主人相對本位於西序也云東面者明成¶
人與為禮異於答主人者案鄉飲酒鄉射賔於西階北¶
面答主人拜今此於西序東面拜故云異¶
<pb:KR1d0033_WYG_002-18b>¶
　　　冠者祭啐不拜既爵以其不卒爵¶
冠者即筵坐左執觶右祭脯醢以柶祭醴三興云云¶
釋曰云祭醴三興者三祭者亦如昏禮始扱一祭又扱¶
再祭也云筵末坐啐醴建柶興降筵此啐醴不拜既爵¶
者以其不卒爵故不拜也¶
　　　凡奠爵將舉者於右不舉者於左¶
冠者奠觶于薦東降筵北面坐取脯云云適東壁北面¶
見于母　釋曰云薦東薦左者據南面為正故云薦左¶
<pb:KR1d0033_WYG_002-19a>¶
也云凡奠爵將舉者於右者謂若鄉飲酒鄉射是也此¶
文及昏禮贊醴婦是不舉者皆奠之於左也云適東壁¶
者出闈門也者宫中之門曰闈門母既冠子無事故不¶
在門外今子須見母故知出闈門也云婦人入廟由闈¶
門者雜記云夫人奔喪入自闈門升自側階鄭注云宫¶
中之門曰闈門為相通者也是也¶
　　　婦人於丈夫皆俠拜舉子以見義¶
母拜受子拜送母又拜　釋曰云婦人於丈夫雖其子¶
<pb:KR1d0033_WYG_002-19b>¶
猶俠拜者欲見禮子之體例但是婦人於丈夫皆使俠¶
拜故舉子以見義也¶
　　　冠義字訖乃見母此末字先見¶
冠者立於西階東南面賔字之冠者對　釋曰案禮記¶
冠義云既冠而字之成人之道也見於母母拜之據彼¶
則字訖乃見母此文先見乃字者此先見母是正見彼¶
母在下者記人以下有兄弟之等皆拜之故退見母於¶
下使與兄弟拜文相近也若然未字先見母字訖乃見兄¶
<pb:KR1d0033_WYG_002-20a>¶
弟之等者急於母緩於兄弟也¶
　　　此醴賔當作禮猶周禮不云鬯賔¶
請醴賔賔禮辭許賔就次　釋曰云此醴當作禮者對¶
上文有酌醴受醴之等不破之此當為上於下之禮不¶
得用醴禮即從醴字何者周禮云諸侯用鬯不云鬯賔¶
明不得以醴禮賔即為醴故破從禮¶
　　　次謂門外更衣處帷幕等為之¶
賔就次注次門外更衣處也以帷幕簟席為之　釋曰¶
<pb:KR1d0033_WYG_002-20b>¶
更衣之時須入於次故云更衣處也云以帷幕簟席為¶
之者案聘禮記云宗人授次次以帷少退于君之次注¶
云主國之門外諸侯及卿大夫之所使者次位皆有常¶
處又案周禮幕人掌帷幕幄帟綬之事注云帷幕皆以布¶
為之四合象宫室曰幄云簟席者士卑或用簟席是以¶
雜記諸侯大夫䘮皆用布士用簟席為之次亦當然¶
　　　兄弟及贊冠者皆先拜冠者答拜¶
冠者見於兄弟兄弟再拜冠者答拜見贊者西面拜亦如¶
<pb:KR1d0033_WYG_002-21a>¶
之　釋曰兄弟位在東方此贊冠者則賔之類故贊者¶
東面也言贊者先拜冠者答之也知贊者後賓出者文¶
於見兄弟下始見之¶
　　　入見姑姊如見母不見父賓冠畢己見¶
入見姑姊如見母　釋曰男子居外女子居内廟在寢¶
門外入見入寢門可知不見父與賔者盖冠畢則己見¶
也不言者從可知也不見妹妹卑者以其妹卑於姑姊¶
　　　爵弁助祭之服故易𤣥端以見君¶
<pb:KR1d0033_WYG_002-21b>¶
乃易服服𤣥冠𤣥端爵韠奠贄見于君云云　釋曰云易¶
服者爵弁既助祭之服不可服見君與先生等故易服¶
服𤣥端也云易服不朝服者非朝事也者此乃因加冠¶
以成人之禮見君非立朝之節故不朝服經直云𤣥端¶
則兼𤣥冠矣今更云𤣥冠者以初冠時服𤣥端為緇布¶
冠服緇布冠非常著之冠冠而弊之易服宜服𤣥冠配𤣥¶
端故兼云𤣥冠也朝服與𤣥端同𤣥端則𤣥裳黄裳雜¶
裳黒屨若朝服𤣥冠𤣥端雖同但裳以素而屨色白也¶
<pb:KR1d0033_WYG_002-22a>¶
以其但正幅故朝服亦得端名然六冕皆正幅故亦名¶
端是以樂記云魏文侯端冕而聽古樂又論語云端章¶
甫鄭云端𤣥端諸侯視朝之服則𤣥端以朝得名為𤣥¶
端也¶
　　　鄉先生卿大夫致仕者即父師少師¶
遂以贄見于鄉大夫鄉先生　云鄉先生鄉中老人為¶
卿大夫致仕者此即鄉飲酒與鄉射禮先生及書傳父¶
師皆一也先生亦有士之少師鄭不言者經云卿大夫¶
<pb:KR1d0033_WYG_002-22b>¶
不言士故先生亦畧不言其實亦當有士也¶
　　　壹獻士禮備有酬酢無主婦亞獻¶
乃醴賔以壹獻之禮　云壹獻者主人獻賔而已即燕¶
無亞獻者案特牲少牢主人獻尸主婦亞獻為二獻此¶
則主人獻賔而已無亞獻知即燕者鄉飲酒末有燕故¶
知獻後有燕云獻酢酬賔主人各兩爵而禮成者主人¶
獻賔賔酬主人主人將酬賔先自飲訖乃酬賔奠而不¶
舉是賔主人各兩爵而禮成也必知一獻之禮備有¶
<pb:KR1d0033_WYG_002-23a>¶
酬酢者昏禮舅姑饗婦以一獻之禮奠酬得正禮不旅¶
又曰婦酢舅更爵自薦是備酬酢也鄉飲酒亦備獻酬¶
酢是其義也云特牲少牢饋食之禮獻尸此其類也者¶
此賔主人各兩爵無亞獻彼主人主婦各一爵有亞獻¶
雖不同得主人一獻義類同故云此其類也云士禮一¶
獻者即士冠及昏禮鄉飲酒禮鄉射皆是一獻也云卿¶
大夫三獻者案左氏𫝊云季孫宿如晉拜莒田也晉侯¶
享之有加籩武子退使行人告曰小國之事大國也苟¶
<pb:KR1d0033_WYG_002-23b>¶
免於討不敢求貺得貺不過三獻又禮記郊特牲云三¶
獻之介亦謂卿大夫三獻之介案大行人云上公饗禮¶
九獻侯伯七獻子男五獻是以大夫三獻士一獻亦是¶
其差也¶
　　　凡禮事質者用糟不泲文者用清¶
云禮賔不用柶者泲其醴者此有獻酢酬飲之泲者故¶
不用柶冠禮禮子用醴不泲故用柶也云内則曰飲者¶
鄭注云目諸飲也云重醴清糟者鄭云重陪也糟醇也¶
<pb:KR1d0033_WYG_002-24a>¶
清泲也致飲有醇者有泲者陪設之稻醴以下是也云¶
凡醴事質者用糟文者用清者質者謂若冠禮禮子之¶
類是也故於房户之間顯處設尊也¶
　　　酬幣尊卑數異惟奠酬之節一行¶
主人酬賔束帛儷皮　釋曰主人酬賔當奠酬之節行¶
之以財貨也此禮賔與饗禮同但為饗禮有酬幣則多¶
故聘禮云若不親饗致饗以酬幣注云禮幣束帛乗馬¶
亦不是過也又案大戴禮云禮幣采飾而四馬是大夫¶
<pb:KR1d0033_WYG_002-24b>¶
禮多與士異也案禮器云琥璜爵鄭云天子酬諸侯諸¶
侯相酬以此玉將幣也是又異於大夫也下凡酬幣之¶
法尊卑獻數多少不同及其酬幣唯於奠酬之節一行¶
而已春秋秦后子出奔晉后子享晉侯歸取酬幣終事¶
八反杜注云備九獻之儀始禮自齎其一故續送其八¶
酬酒幣彼九獻之間皆云幣春秋之代奢侈之法非正¶
禮也云束帛十端也者禮之通例凡言束者無問脯與¶
錦皆以十為數也云儷皮兩鹿皮也者當與射禮庭實¶
<pb:KR1d0033_WYG_002-25a>¶
之皮同禮記郊特牲云虎豹之皮示服猛也又覲禮用¶
馬則國君用馬或虎豹皮若臣聘則用鹿皮故鄭注聘¶
禮云凡君於臣臣於君麋鹿皮可也言可者以無正文¶
若然兩國諸侯自相見亦用虎豹皮也¶
　　　凡一獻有薦有俎俎必有特牲此牲未聞¶
賔出主人送於外門外再拜歸賔俎　釋曰賔不言薦¶
脯醢者案舅姑共饗婦以一獻有姑薦則此一獻亦有¶
薦脯醢可知經有俎必有特牲但鄉飲鄉射取擇人而¶
<pb:KR1d0033_WYG_002-25b>¶
用狗此冠禮無擇人之義則不用狗但無正文故云其¶
牲未聞也知使人歸諸賔家以賔出主人送於門外乃¶
始言歸賔俎明歸於賔家也¶
　¶
　¶
　¶
　¶
　儀禮要義卷二¶
