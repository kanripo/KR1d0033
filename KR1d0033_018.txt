# -*- mode: mandoku-view; -*-
#+TITLE: 儀禮要義
#+DATE: 2015-08-24 22:08:42.735560
#+PROPERTY: ID KR1d0033
#+PROPERTY: BASEEDITION WYG    
#+PROPERTY: JUAN 卷十八
<pb:KR1d0033_WYG_018-1a>¶
欽定四庫全書¶
　儀禮要義卷十八¶
　　　　　　　　　　　　宋　魏了翁　撰¶
　　大射儀三¶
　　　三耦卒射公與卿大夫將射¶
三耦卒射賔降取弓矢于堂西　釋曰自此盡共而俟¶
論第二畨射三耦訖次公卿大夫之事但此賔先降取¶
弓矢即升堂者以其不敢與君並俟告故下云司射告¶
<pb:KR1d0033_WYG_018-1b>¶
射于公小射正取公之決拾并授弓拂弓是君得告乃¶
取弓矢是不敢與君並俟告也云取之以升俟君事畢¶
者案下文云公將射則賔降適堂西袒決遂執弓搢三¶
挾一个升自西階是君事畢君事畢賔降袒決遂乃更¶
升若然賔於此不即袒決遂者去射時逺故不可即袒¶
　　　大射正與司射各一小射正不止一人¶
小射正授弓拂弓皆以俟于東堂　據此經上下或云¶
大射正或云司射或云小射正不同者今行射禮大射¶
<pb:KR1d0033_WYG_018-2a>¶
正一人為上司射次之或云小射正若然大射正與司射¶
各一人據其行事小射正不止一人而已此云小射正¶
一人取公之決拾於東坫上下云小射正奉決拾以笥¶
與此一人此又云小射正授弓與取決拾别則小射正¶
二人也云授弓當授大射正者下云大射正執弓以袂¶
以授公明此小射正授弓者當授大射正也¶
　　　大射正司正司射之同異與上注似違¶
大射正執弓皆以從於物注大射正舍司正親其職前¶
<pb:KR1d0033_WYG_018-2b>¶
解大射正與司射别人案此注大射正舍司正親其職¶
則大射正與司正為一人又案上文司射請立司正遂¶
立司射為司正則司射又與大射正為一人與上解似¶
相違者以大射正與射人俱掌射事相當則大射正與¶
司射别若通而言之射人不對大射正射人亦名大射¶
正¶
　　　鄭謂既袒乃設拾拾當在襦上¶
公袒朱𥜗卒袒云云小射正又坐取拾興賛設拾云云¶
<pb:KR1d0033_WYG_018-3a>¶
案上文設決訖乃云公袒朱襦始云小臣正贊設拾拾¶
當拾歛膚體冝在朱襦之上故鄭云既袒乃設拾拾當¶
以韝襦上郷射云袒決遂以其無襦故遂與決得俱時¶
設若大夫對士射袒纁襦設遂亦當在袒後¶
　　　射正順弓隈以授公公揉之觀其安危¶
大射正執弓以袂順左右隈云云公親揉之注云揉宛¶
之觀其安危也者案考工記弓人云其弓安其弓危者¶
以弓弱者為危其弓强者為安則此云觀安危者謂試¶
<pb:KR1d0033_WYG_018-3b>¶
弓之强弱注云隈弓淵也¶
　　　獻酬皆授罰爵不授惟大夫已上授¶
司宫士奉豐云云勝者之弟子洗觶升酌散南面坐¶
奠于豐上云不授者射爵猶罰爵略之者案詩云兕觥其¶
觩㫖酒思柔注云觩陳設貎觥罰爵不手授此飲射爵¶
亦不手授故云猶罰爵也案獻酬之爵皆手授之此不¶
手授故云略之也若然士以下飲罰爵者取於豐大夫¶
已上皆手授尊之故下注云授爵而不奠豐尊大夫也¶
<pb:KR1d0033_WYG_018-4a>¶
其三耦之内雖大夫亦取於豐者以其作三耦與衆耦¶
同事不復殊之¶
　　　不勝之黨皆飲若有數中亦得助祭¶
命三耦及衆射者云云　釋曰以其經云三耦及衆射¶
者皆升飲射爵者言升之明知不勝之黨無不飲但大¶
射者所以擇士以助祭今若罰爵在於不勝之黨雖數¶
中亦受罰及其助祭雖飲射爵亦得助祭但在勝黨雖¶
不飲爵若不數中亦不得助祭以其飲罰據一黨而言¶
<pb:KR1d0033_WYG_018-4b>¶
取其助祭取一身之藝義故不同也¶
　　　尊者西階上北面立飲不以己尊枉正罰¶
賔諸公卿大夫受觶于席以降適西階上北面立飲云¶
云云不可以己尊枉正罰也者正罰謂上文飲者在左¶
勝者在右於西階之上北面跪取豐上之觶飲之是也¶
今雖不取於豐亦於西階北面¶
　　　飲公不敢用罰爵從獻酬之爵¶
若飲公則侍射者降洗角觶升酌散降拜　釋曰云侍¶
<pb:KR1d0033_WYG_018-5a>¶
射賔也者以其賔與君對射耦自相飲故知侍射者賔¶
也云飲君則不敢以為罰從致爵之禮也者罰爵如上¶
文罰者飲之而已今則從燕臣致爵於君之禮下文所¶
謂夾爵者是也但此經云角觶與上文觶皆是三升曰¶
觶觶與角連故謂之角觶或單言角或單言觶是以禮¶
記少儀云侍射則約矢侍投則擁矢勝則洗爵而請不¶
角註云角謂觥罰爵也於尊長與客如獻酬之爵又詩云¶
我姑酌彼兕觥毛𫝊云兕觥角爵箋云兕觥罰爵是其角¶
<pb:KR1d0033_WYG_018-5b>¶
觶兕觥皆罰爵此角觶以兕角為之非謂四升曰角者¶
也若然此角觶對下文飲君云象觶故云角觶謂賔酌¶
如兕自飲君即下文賔降洗象觶亦從獻酬之爵不¶
敢復用罰爵也¶
　　　君若不射則不獻大侯之獲¶
司宫尊侯于服不之東北云云　釋曰自此盡侯而俟¶
論設尊獻服不之事云不於初設之者不敢必君射也¶
君不射則不獻大侯之獲者若然此設大侯之獲者君¶
<pb:KR1d0033_WYG_018-6a>¶
不射則不設之不豫設者不敢必君射案上張侯先設¶
大侯君射大侯張之必君射者但聖人設法一與一奪¶
以大射者為祭擇士所以助祭人君不可不親故奪其¶
尊使之必射故豫張大侯至此設大侯之尊君射訖乃¶
設之者許其自優暇容有不射之理是以不射則不設¶
射乃設之¶
　　　凡祭祭肺不離肺皆不奠爵¶
獲者左執爵右祭薦俎二手祭酒云祭俎不奠爵不備禮¶
<pb:KR1d0033_WYG_018-6b>¶
也者祭俎者謂祭俎上肺但肺有二種此云祭是祭肺¶
也非是離肺知者案郷射記云獲者之俎折脊脅肺臑¶
又曰釋獲者之爼折脊脅肺皆有祭則此俎祭肺亦離¶
肺若然凡祭祭肺皆不奠爵是其常云此不奠爵不備¶
者但祭肺離肺兩有祭肺不奠爵若空有祭肺亦不奠¶
爵今祭俎不奠爵故云不備禮¶
　　　司馬師獻𨽻僕人等如獻服不¶
司馬師受虛爵洗獻𨽻僕人巾車獲者皆如大侯之禮¶
<pb:KR1d0033_WYG_018-7a>¶
云巾車張大侯者舉尊者而言其參侯干侯亦張之是¶
以上文司馬遂即量人巾車張三侯此直云大侯舉尊¶
而言之云及參侯干侯之獲者以其上文以獻大侯服¶
不獲者明此經獲者是糝侯豻侯可知云𨽻僕人巾車¶
於服不之位受之知者以其𨽻僕人巾車素無其位而¶
經云如大侯之禮明就大侯之位受獻是以鄭云功成¶
於大侯也云不言量人者此自後以及先可知者案上¶
張侯之時先言量人後言巾車君射之時乃有𨽻僕人¶
<pb:KR1d0033_WYG_018-7b>¶
埽侯道受獻先言𨽻僕人而後言巾車是自後以及先¶
𨽻僕尚得獻明量人在巾車之先得獻可知¶
　　　凡繼射者命耦而已不作射不作取矢¶
三耦既拾取矢諸公卿大夫皆降如初位云云云凡繼¶
射命耦而已不作射不作取矢從初者言凡繼射命耦¶
者前三耦卒射後大夫降至三耦之南西面北上司射¶
東面于大夫西北耦大夫與大夫命上射曰某御於子¶
命下射曰子與某子射卒遂比衆耦云云至公即席後¶
<pb:KR1d0033_WYG_018-8a>¶
賔升階復位還筵而後卿大夫繼射後衆皆繼射釋獲¶
皆如初注云諸公卿言取弓矢衆言釋獲互言也¶
　　　鼓為樂節今投壺篇猶具存¶
司射命曰不鼓不釋注不與鼓節相應不釋筭鼓亦樂¶
之節　釋曰引學記者證鼓得與樂為節之事云凡射¶
之鼓節投壺其存者也者射之鼓節多少無文案今禮¶
記投壺篇圖出魯鼓薛鼓云取半以下為投壺節盡用¶
之為射節是其投壺存者云周禮射節天子九以下者¶
<pb:KR1d0033_WYG_018-8b>¶
是射人樂師皆有此文¶
　　　貍首即曽孫之詩¶
樂正命大師曰奏貍首間若一注貍首逸詩曽孫也貍¶
之言不來也　案騶虞采蘋是篇名貍首篇名可知射¶
義下文諸侯君臣盡志於射又云故詩曰曽孫侯氏四¶
正具舉小大莫處御于君所注云此曽孫之詩諸侯之¶
射節也四正正爵四行也四行者獻賔獻公獻卿獻大¶
夫乃後樂作而射也上云貍首下云曽孫曽孫章頭也¶
<pb:KR1d0033_WYG_018-9a>¶
彼注以燕以射先行燕禮乃射是也云間若一者調其¶
聲之䟽數重節者謂九節七節五節中間相去或希疏¶
或宻數中間使如一必疏數如一者重此樂故也¶
　　　大夫雖無俎賔及公卿皆送俎故亦降¶
諸公卿取俎如賔禮遂出授從者于門外大夫降復位注¶
門東北面位　釋曰云大夫降者大夫雖無俎以賔及¶
公卿皆送俎不可獨立於堂故降復位云門東北面位¶
者謂初小臣納卿大夫門東北面揖位案下文賔諸公¶
<pb:KR1d0033_WYG_018-9b>¶
卿皆入門東面北上謂在西階下知大夫不復在西階¶
下位者以其言復位者復前位其西階下舊無位¶
　　　大射先燕燕法牲用狗羞用鱉鯉等¶
羞庶羞注羞進至鶉鴽　釋曰知有&KR0871;肝膋者此大射¶
先行燕禮燕法其牲唯有狗又案内則云肝膋取狗肝¶
一幪之以其膋濡炙之舉燋其膋不蓼注云膋腸閒脂¶
故知此羞中有肝膋也又知有狗胾醢者以其公食大¶
夫有牛胾炙羊胾炙豕胾炙此燕無三牲故知胾醢亦¶
<pb:KR1d0033_WYG_018-10a>¶
用狗知有炰鱉膾鯉者案六月詩云吉甫燕喜既多受¶
祉又云飲御諸友炰鼈膾鯉故知有此也公食大夫有¶
王事之勞乃有之故六月詩鄭注以吉甫遠從鎬地來¶
又日月長乆今飲之酒使其諸友恩舊者侍之又加其¶
珍羙之饌所以極勸之也是有王事之勞乃有之無王¶
事之勞則無故公食大夫不見也又知有雉兔鶉鴽者¶
公食大夫二十豆有此四者¶
　　　二升觚獻大夫三升觶獻士用小者尊¶
<pb:KR1d0033_WYG_018-10b>¶
主人洗酌獻士于西階上士長升拜受觶主人拜送¶
釋曰自此盡奠于篚論獻士及祝史等之事云獻士用¶
觶士賤也者言獻士用觶對上獻大夫已上觚觚二升¶
觶三升用大者賤用小者尊¶
　　　賔為士舉旅行酬因媵觶于公¶
賔降洗升媵觶于公酌散下拜公降一等云云自此盡¶
旅酌論賔舉爵為士舉旅行酬之事注賔受至再拜¶
釋曰云賔受公賜多矣禮將終冝勸公序厚意也者上文¶
<pb:KR1d0033_WYG_018-11a>¶
為賔為卿為大夫舉旅皆臣自致爵今此其賔為士舉¶
旅行酬因得為賔致爵於君¶
　　　階下位無席户牖間位則有席¶
賔降洗象觚升酌膳云云賔升成拜公答拜賔反位自¶
此以前賔位在西階下東面無席户牖之間位則有席¶
此賔升成拜不言降反位明反位者反於户牖之間席¶
位云此觚當為觶者凡旅酬皆用觶獻士尚用觶故知¶
觚當為觶下經觚亦當為觶¶
<pb:KR1d0033_WYG_018-11b>¶
　　　凡受酬拜後就席坐行酒漢時亦然¶
公坐取賓所媵觚興唯公所賜受者如初受酬之禮降¶
更爵洗升酌膳下再拜稽首小臣正辭升成拜公答拜¶
乃就席坐行之坐行之注若今坐相勸酒¶
　　　堂上旅皆坐酬士立堂下故大夫興酬¶
大夫卒受者以爵興西階上酬士士升大夫奠爵拜士¶
答拜云興酬士者決向堂上相旅皆坐相酬執爵者行¶
之大夫未能受酬者輒興西階上故鄭云士立堂下與¶
<pb:KR1d0033_WYG_018-12a>¶
上坐者異也¶
　　　士旅酬祝史以下于西階上¶
士旅于西階上辯注祝史小臣師旅食皆及焉　釋曰¶
鄭知祝史以下皆得旅酬者前得獻祝史與旅皆得獻¶
明此旅酬得之可知¶
　　　士賤不坐無執爵者故以次自相酬¶
士旅酌注旅序至爵者　釋曰云無執爵者對上文卿¶
大夫等有執爵者以其坐故也士無執爵者以其賤不¶
<pb:KR1d0033_WYG_018-12b>¶
坐故以次自酌以相酬無執爵者也¶
　　　公食堂上夾北有宰位射禮無¶
遂獻左右正與内小臣皆於阼階上如獻庶子之禮云¶
庶子内小臣位在小臣師之東者案公食堂上夾北有¶
宰夫内宰在東北此射禮堂上夾北無宰位又案執事¶
者堂上又非樂人不得在樂正位以其與小臣師同名¶
小臣故知小臣師之東也又云少退西上者見公食在¶
宰東北少退故知此亦少退知西上者以此位皆西上¶
<pb:KR1d0033_WYG_018-13a>¶
故也¶
　　　凡行酬即轉爵遞飲猶待公卒爵乃飲¶
無筭爵云云受賜爵者以爵就席坐公卒爵然後飲¶
案凡行酬之法轉爵遞飲今膳散兩有宜得即飲猶待¶
公卒爵乃飲猶代飲然明惠從公來嫌得即飲不代故¶
著嫌必卒爵然後飲故曰嫌不代¶
　　　於此無升成拜以將醉正臣禮¶
賔及諸公卿大夫皆降西階下北面至升反位注升不¶
<pb:KR1d0033_WYG_018-13b>¶
成拜云於例臣於堂下再拜稽首得小臣以君命辭其¶
拜不成當升成拜今直升不成拜者以其拜於下是臣¶
之正禮故鄭云於將醉正臣禮¶
　　　公不送賔賔禮訖正臣禮¶
公不送注臣也至禮也　釋曰案燕義云使宰夫為獻¶
主臣莫敢與君亢禮曏來安燕交歡君若送之是臣與¶
君亢禮故君不送賔也故燕禮注云賔禮訖臣禮是也¶
　　　燕在路寢次射于郊學故末云公入驁¶
<pb:KR1d0033_WYG_018-14a>¶
公入驁注驁夏至入也　釋曰云驁夏亦樂章也者案¶
周禮鐘師有九夏皆樂章其中有驁夏云此公出而言¶
入者射宫在郊以將還為入者天子射在虞庠周之小¶
學在西郊案郷射記於郊則閭中鄭注云諸侯大學在¶
郊是諸侯大射所故言入射宫在郊以將還為入也鄭¶
知燕在路寢者燕禮記云燕朝服於寢與羣臣賔客燕¶
不合在燕寢故知從路寢¶
　　　大射三番多依郷射故不重釋¶
<pb:KR1d0033_WYG_018-14b>¶
此篇所解多不具者以其諸侯大夫射先行燕禮大射¶
三番多依郷射是以與禮同者於此不復重釋之也¶
　¶
　¶
　¶
　¶
　¶
　儀禮要義卷十八¶
