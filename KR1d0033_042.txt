# -*- mode: mandoku-view; -*-
#+TITLE: 儀禮要義
#+DATE: 2015-08-24 22:08:43.232107
#+PROPERTY: ID KR1d0033
#+PROPERTY: BASEEDITION WYG    
#+PROPERTY: JUAN 卷四十二
<pb:KR1d0033_WYG_042-1a>¶
欽定四庫全書¶
　儀禮要義卷四十二¶
　　　　　　　　　　　　宋　魏了翁　撰¶
　士虞禮一¶
　　　迎精而反日中祭於殯宫以安之曰虞¶
士虞禮第十四　鄭且録云虞安也士既𦵏父母迎精¶
而反日中祭之於殯宫以安之虞於五禮屬凶大戴第¶
六小戴第十五别録第十四　釋曰案此經云側亨于¶
<pb:KR1d0033_WYG_042-1b>¶
廟門外之右又記云陳牲于廟門外皆云廟目録云祭¶
之殯宫者廟則殯宫也故鄭注士䘮禮凡宫有鬼神曰¶
廟以其虞卒哭在寢祔乃在廟是以鄭注䘮服小記云¶
虞於寢祔於祖廟¶
　　　虞亦當言牲此云特豕饋食¶
士虞禮特豕饋食注饋猶歸也　釋曰自此盡南順論¶
陳鼎鑊於祭器几筵等之事案左氏傳云卜日曰牲是¶
以特牲云牲大夫已上稱牲亦稱牢故云少牢此虞祭¶
<pb:KR1d0033_WYG_042-2a>¶
䘮祭又葬日虞因其吉日故略無卜牲之禮故指豕體¶
而言不云牲大夫已上亦當然雜記云大夫之虞也犆¶
牲又此下記云陳牲於廟門外檀弓云與有司視虞牲¶
皆言牲者記人之言不依常例故也然少牢云司馬刲¶
羊士擊豕不言牲者據殺時須指事而言亦非常例也¶
云饋猶歸者謂以物與神及人皆言饋是以此虞及特¶
牲少牢皆言饋坊記云父母在饋獻不及車馬是生死¶
皆言饋¶
<pb:KR1d0033_WYG_042-2b>¶
　　　側亨唯亨一胖以虞不致爵唯獻賔¶
側亨于廟門外之右東面案吉禮皆全左右胖皆亨不¶
云側此云側亨明亨一胖而已必亨一胖者以其虞不¶
致爵自獻賔已後則無主人主婦及賔已下之爼故唯¶
亨一胖也若然特牲亦云側殺者彼雖亨左右胖少牢¶
二特牲一故以一牲為側各有所對故也云亨於爨用¶
鑊者亦案少牢有羊鑊故亨在鑊云不於門東未可以¶
吉也者以虞為䘮祭不於門東對特牲吉禮鼎鑊皆在¶
<pb:KR1d0033_WYG_042-3a>¶
門東此云門外之右是門之西¶
　　　卒哭對虞為吉祭若比祔為䘮祭¶
是日也以虞易奠卒哭曰成事是日也以吉祭易䘮祭¶
如是則卒哭即是吉祭而鄭此注云祔為吉祭者卒哭¶
對虞為吉祭卒哭比祔為䘮祭故下記云卒哭祭乃餞¶
云尊兩甒於廟門外之右少南在尊東南水在洗東篚¶
在西注云在門之左又少南則鼎鑊亦在門左又云明¶
日以其班祔云云又云其他如饋食是祔乃與特牲吉¶
<pb:KR1d0033_WYG_042-3b>¶
祭同以祔為吉祭是以云祔而以吉祭易䘮祭¶
　　　迎魂而反神還在寢故寢云廟¶
云鬼神所在則曰廟尊言之者對時廟與寢别今雖葬¶
既以其迎魂而反神還在寢故以寢為廟虞於中祭之¶
也¶
　　　魚腊爨在豕鼎北孔子時爨為竈¶
魚腊爨亞之北上注爨竈　釋曰上豕爨在門右東面¶
此魚腊各别鑊言北上則次在豕鼎之北而云爨竈者¶
<pb:KR1d0033_WYG_042-4a>¶
周公經為爨至孔子時為竈故王孫賈問孔子曰與其¶
媚於奥寜媚於竈¶
　　　三鑊在西方饎爨在東壁皆反吉¶
饎爨在東壁西面　釋曰以三鑊在西方反吉案特牲¶
云主婦視饎爨于西堂下宗婦主之在西方今在東亦¶
反吉也少牢廩爨在饔爨之北在門外者是大夫主之¶
廩人掌男子之事故與牲爨同在門外東方也知炊黍¶
稷曰饎者案周禮饎人云掌凡祭祀共盛齊盛即黍稷¶
<pb:KR1d0033_WYG_042-4b>¶
故知也云北上上齊于屋宇者此案特牲記云饎爨在¶
西壁鄭注云西壁堂之西牆下舊說云南北直屋梠稷¶
在南彼此東西皆言壁彼云屋梠此云屋宇故知此亦¶
齊屋也云於虞有亨饎之爨彌吉者以其小斂大斂未¶
有黍稷朔月薦新之等始有黍稷向言仍未有爨至此¶
始有亨饎之爨¶
　　　𤣥酒在酒上䘮祭無𤣥酒醴之¶
云酒在東上醴也者醴法上古酒是人所常飲故在東¶
<pb:KR1d0033_WYG_042-5a>¶
吉禮𤣥酒在酒上今以䘮祭禮無𤣥酒則醴代𤣥酒在¶
上故云上醴也云絺布葛屬者絺綌以葛為之布則以¶
麻為之今絺布並言則此麻葛雜故有兩號¶
　　　大斂奠有席虞有几君則始死¶
素几葦席在西序下注有几始鬼神也　釋曰經几席¶
具有注唯云几者以其大斂奠時已有席至此虞祭乃¶
有几故也然案檀弓云虞而立尸有几筵筵則席虞祭始¶
有者以几筵相將故連言筵其虞有几若天子諸侯始¶
<pb:KR1d0033_WYG_042-5b>¶
死則几筵具故周禮司几筵云每敦一几據始殯及葬¶
時是始死即几席具也¶
　　　尸在奥東面設者西面¶
饌兩豆菹醢于西楹之東醢在西一鉶亞之　釋曰此¶
饌繼西楹言之則以西楹為主向東陳之云一鉶亞之¶
者菹以東也云醢在西南面取之得左取菹右取醢便¶
其設之者以其尸在奥東面設者西面設於尸前菹在¶
南醢在北今於西楹東饌之菹在東醢在西是南面取¶
<pb:KR1d0033_WYG_042-6a>¶
之得左取菹右取醢至尸前西面又左菹右醢故云便¶
也¶
　　　扃在鼏上先設鼏後扃今文扃作鉉¶
陳三鼎于門外之右北面北上設扃鼏今文扃作鉉云¶
設其設扃在後知者案士䘮禮小斂云右人左執匕抽¶
扃予左手兼執之取鼏委于鼎北加扃則扃在鼏上故¶
先抽扃後去鼏則鼏先設可知扃鼏雖在三鼎之下總¶
言其實陳一鼎設即設之知者案下記云皆設扃鼏注¶
<pb:KR1d0033_WYG_042-6b>¶
云嫌既陳乃設扃鼏是也¶
　　　三虞與葬服同卒哭變麻服葛¶
主人及兄弟如葬服賔執事者如弔服云云　釋曰自¶
此盡北面論將虞祭於位及衣服之事云葬服者既夕¶
曰丈夫髽髪散帶垂也者此唯謂葬日反日中而虞及¶
三虞時其後卒哭即服其故服是以既夕記注云自卒¶
至殯自啟至葬主人之禮其變同則始虞與葬服同三¶
虞皆同至卒哭卒去無時之哭則依其䘮服乃變麻服¶
<pb:KR1d0033_WYG_042-7a>¶
葛¶
　　　賔執事士之屬官即公有司亦朋友¶
云賔執事者賔客來執事也者以其虞為䘮祭主人未¶
執事故云賔客來執事也案下注云士之屬官為其長¶
弔服加麻即此經賔執事者弔服是也若然此士屬官¶
中有命于其君者是以特牲記賔中有公有司鄭注云¶
公有司亦士之屬命于其君者也案曽子問士則朋友¶
奠不足取於大功以下又云士祭不足則取於兄弟大¶
<pb:KR1d0033_WYG_042-7b>¶
功以下者鄭云祭謂虞卒哭時以此而言彼朋友則公¶
有司與此執事一物以僚友言之雖屬官亦為朋友也¶
　　　卒哭緦至斬皆免祝亦免以所親¶
祝免澡葛絰帶布席于室中東面右几降出　釋曰云¶
祝亦執事者謂亦上執事也云免者祭祀之禮祝所親¶
也者案禮記䘮服小記云緦麻小功虞卒哭則免注云¶
卒哭緦麻已上至斬衰皆免今祝是執事屬吏之等皆¶
無免法今與緦已上同著免嫌其大重故云祭祀之禮¶
<pb:KR1d0033_WYG_042-8a>¶
祝所親而可以受服也¶
　　　祝不與執事同位接神尊也¶
祝入門左北面　釋曰云不與執事同位接神尊也者¶
執事即上兄弟賔即位于西方如反哭位皆是執事故¶
曽子問䘮祭不足則取兄弟¶
　　　此隂厭主人倚杖入祝從¶
祝盥升取苴降洗之升入設于几東席上東縮降洗觶¶
升止哭　釋曰自此盡哭出復位論設饌於神杖不入¶
<pb:KR1d0033_WYG_042-8b>¶
於門之事也案此文隂厭時主人倚杖入祝從在左西¶
面下記云尸入祝從尸注云祝在主人前也嫌如初時¶
主人倚杖入祝從之初時主人之心尚若親存宜自親¶
之今既接神祝當詔侑尸也主人前自西入向東在階¶
下未得倚杖于序今主人在西階將入室故倚杖於西¶
序¶
　　　齊斬不執事虞自尸入後祔隂厭亦執事¶
賛薦菹醢醢在北注主婦不薦齊斬之服不執事也¶
<pb:KR1d0033_WYG_042-9a>¶
釋曰曽子問士祭不足則取於兄弟大功已下者彼文¶
承奠下故引之下卒哭既取大功以下則齊斬不執事¶
唯為今時至于尸入之後亦執事兩籩&KR0037;栗設於㑹南¶
至於祔祭雖隂厭亦主婦薦主人自執事也知者下記¶
云其他如饋食案特牲云主人在右及佐食舉牲鼎是¶
也若大夫已上尊不執事故少牢云主人出迎鼎注云¶
道之也是不執事也¶
　　　吉祭直有酒䘮祭酒醴俱有¶
<pb:KR1d0033_WYG_042-9b>¶
祝酌醴命佐食啟㑹佐食許諾啟㑹郤于敦南復位¶
釋曰特牲少牢直言酌奠不言酌醴者以彼直有酒故¶
不言酒此兩有者以其同小斂大斂朔月遷祖祖奠大¶
遣奠等皆酒醴並有故此虞之䘮祭亦兩有異於吉祭¶
也¶
　　　祝祝者釋祭辭迎尸後祝饗尸辭¶
祝饗命佐食祭　釋曰下云祝祝卒注云祝祝者釋孝¶
子祭辭又下文迎尸後尸堕祭云祝祝主人拜如初此¶
<pb:KR1d0033_WYG_042-10a>¶
等三者皆有辭此文饗神引記者是隂厭饗神辭下文¶
迎尸上釋孝子辭者經記無文案少牢迎尸祝孝子辭¶
云孝孫某敢用柔毛剛鬛嘉薦普淖用薦嵗事于皇祖¶
伯某以某妃配某氏尚饗此是釋孝子辭此迎尸上釋¶
孝子辭宜與彼同但稱哀為異其迎尸後祝辭者即下¶
記饗辭云哀子某圭為而哀薦之饗鄭注云饗辭勸强¶
尸之辭也凡吉祭饗尸曰孝子是以特牲迎尸後云祝¶
饗注云饗勸强之也其辭取於士虞記則宜云孝孫某¶
<pb:KR1d0033_WYG_042-10b>¶
圭為孝薦之饗是也下二虞卒哭記皆有辭至彼别釋¶
　　　孝子將納尸疑於其位設苴以定之¶
佐食許諾鉤袒取黍稷祭于苴三取膚祭祭如初祝取¶
奠觶祭亦如之不盡益反奠之主人再拜稽首注鉤袒¶
如今擐衣也苴所以藉祭也孝子始將納尸以事其親¶
為神疑於其位設苴以定之耳或曰苴主道也則特牲¶
少牢當有主象而無可乎云鉤袒如今擐衣也者經云¶
鉤袒若漢人擐衣以露臂故云如今擐衣也云孝子始¶
<pb:KR1d0033_WYG_042-11a>¶
將納尸以事其親為神疑於其位設苴以定之耳者案¶
上文祝取苴降洗設于几東者至此乃祭于苴下文乃¶
延尸是孝子迎尸之前用苴以將納尸以事其親為神¶
疑於其位故設苴以定之觧預設苴之意也云或曰苴¶
主道也則特牲少牢當有主象而無可乎者觧舊有人¶
云苴主道似重為主道然故鄭破之云若是苴為主道¶
特牲少牢吉祭亦當有主象亦宜設苴今而無苴可乎¶
是鄭以苴為藉祭非主道也若然此據文有尸而言將¶
<pb:KR1d0033_WYG_042-11b>¶
納尸有苴案下記文無尸者亦有苴又特牲少牢吉祭¶
無苴案司巫祭祀則共匰主及蒩館常祀亦有苴者以¶
天子諸侯尊者禮備故吉祭亦有苴凶祭有苴可知¶
　　　祝迎尸主人兄弟奉篚哭從尸¶
祝迎尸一人衰絰奉篚哭從尸自此盡如初設論迎尸¶
入九飯之事鄭知一人衰絰是主人兄弟者以主人哭¶
出復位無從尸之理又云衰絰且非䟽逺故知一人衰¶
絰是主人兄弟也引檀弓者證祝隨主人葬先反宿虞¶
<pb:KR1d0033_WYG_042-12a>¶
尸(檀弓既封主人贈而祝宿虞尸鄭此經注云尸主也/孝子之祭不見親之形象心無所繫立尸而主意焉)¶
　　　墮祭謂下祭或挼或羞或綏或擩同¶
尸取奠左執之取菹擩于醢祭于豆間祝命佐食墮祭¶
　云尸取奠左執之者以右手將墮故也云下祭曰墮¶
者以其凡祭皆手舉之向下祭之既祭藏其墮謂此也¶
者謂此墮祭一也引之者證守祧同之耳云今文墮為¶
綏又云特牲少牢或為羞失古正矣者此二字皆非墮¶
下之義故云失古正也云齊魯之間謂祭為墮者案特¶
<pb:KR1d0033_WYG_042-12b>¶
牲云祝命挼祭注云士虞禮古文曰祝命佐食墮祭周¶
禮曰既祭則藏其墮墮與綏讀同耳今文改挼皆為綏¶
古文此皆為擩祭也又少牢尸將酢主人時上佐食以¶
綏祭鄭注云綏讀為墮此三處經中墮皆不同者此五¶
字或為墮或為挼或為羞或為綏或為擩此五者鄭既¶
以挼綏及羞三者已從墮復云古文作擩以其特牲及¶
此士虞皆有擩祭故亦兼擩觧¶
　　　尸受肺脊嚌之不受魚腊庶羞不備味¶
<pb:KR1d0033_WYG_042-13a>¶
佐食舉肺脊授尸尸受振祭嚌之左手執之　釋曰云¶
右手將有事也者為下文祭鉶嘗鉶是也云尸食之時¶
亦奠肺脊於豆者觧經無文知不執以食卒者案下文¶
云尸卒食佐食受肺脊實于篚在尸手當云受肺脊又¶
知在豆者特牲云尸實舉于菹豆是也案特牲尸乃食¶
食舉注云舉言食者明凡觧體皆連肉少牢云食舉注¶
云舉牢肺正脊也先飯㗖之以為道也此䘮祭不言食¶
舉亦食舉可知是以特牲注云肺氣之主也脊正體之¶
<pb:KR1d0033_WYG_042-13b>¶
貴者先食㗖之所以道食通氣也案下文注云尸不受¶
魚腊以䘮不備味則亦不食庶羞矣¶
　　　尸祭豕鉶嘗羊鉶用右手用柶¶
尸祭鉶嘗鉶　釋曰知以右手者上經云佐食舉肺脊¶
授尸尸受振祭嚌之左手執之少牢曰以柶祭羊鉶遂¶
以祭豕鉶嘗羊鉶引少牢者證此經嘗祭之時亦用柶¶
案下記云鉶芼用苦若薇有滑夏用葵冬用荁有柶是¶
用柶祭之義¶
<pb:KR1d0033_WYG_042-14a>¶
　　　觶北鉶南設泰羮薦豆之左設胾¶
泰羮湆自門入設于鉶南胾四豆設于左　釋曰云設¶
于鉶南者以泰羮湆未設故繼鉶而言之其實觶北留¶
空處以待泰羮云胾四豆設于左者案特牲四豆設於¶
左南上云左者正豆之左又少牢云上佐食羞胾兩瓦¶
豆有醢設于薦豆之北注云設於薦豆之北以其加也¶
言北亦是左也云博異味者以其有湆有胾¶
　　　古者飯用手播餘于篚不反餘¶
<pb:KR1d0033_WYG_042-14b>¶
尸飯播餘于篚案曲禮云無摶飯又云無放飯飯黍無¶
以箸故知古者飯用手言此者證播飯去手為放飯云¶
吉時播餘于㑹者可知注不反餘也古文播為半¶
　　　特牲三舉魚腊皆祭嚌此反吉¶
案特牲三舉魚腊尸皆振祭嚌之此佐食舉魚腊實於¶
篚尸不嚌故云䘮不備味¶
　　　爵敦無足者曰廢爵廢敦¶
主人洗廢爵酌酒酳尸　釋曰自此盡升堂復位論主¶
<pb:KR1d0033_WYG_042-15a>¶
人初獻尸并獻祝及獻佐食之事云爵無足曰廢爵者¶
案下文主婦洗足爵鄭云爵有足輕者飾也則主人䘮¶
重爵無足可知凡諸言廢者皆是無足廢敦之類是也¶
　　　吉禮嚌肝加菹豆䘮逺味加于爼¶
賔長以肝從實于爼縮右鹽尸左執爵右取肝擩鹽振祭¶
嚌之加于爼釋曰復位者謂賔長也尸既振肝訖復西階¶
前衆兄弟之南東面位云以䘮不志於味者決特牲少牢¶
尸嚌肝訖加菹豆以近身此虞禮尸嚌肝訖不加于菹¶
<pb:KR1d0033_WYG_042-15b>¶
豆而逺加於爼以同牲體者以䘮志不在於味逺身加¶
爼也¶
　　　主婦為舅姑齊衰故獻用足爵¶
主婦洗足爵于房中酌亞獻尸如主人儀　釋曰自此¶
盡入於房論主婦獻尸并獻祝及佐食之事云如主人¶
儀者即上主人酳尸尸拜受爵主人北面答拜之等今¶
主婦亞獻亦然故云如主人儀也云爵有足輕者飾也¶
者主婦主人之婦為舅姑齊衰是輕於主人故爵有足¶
<pb:KR1d0033_WYG_042-16a>¶
為飾¶
　　　賔長三獻用繶爵口足之間有篆¶
賔長洗繶爵三獻　釋曰此一節論賔長終三獻之事¶
云繶爵口足之間有篆又彌飾者案屨人繶是屨之牙¶
底之間縫中之飾則此爵云繶者亦是爵口足之間有¶
飾可知云又彌飾以其主婦有足已是有飾今口足之¶
間又加飾也¶
　　　祭訖婦人復位送尸改饌為陽厭¶
<pb:KR1d0033_WYG_042-16b>¶
婦人復位釋曰自此盡拜稽顙論祭訖送尸及改饌¶
為陽厭之事云復堂上西面位者上云主人即位於門¶
外如朝夕臨位婦人及内兄弟服即位於堂亦如之以¶
下更不見别有婦人位明復位者還此位可知又案士¶
䘮禮凡臨位婦人即位于堂南上即面位也云尸將出¶
當哭踊者以哭送此䘮祭故踊特牲吉祭不哭踊故亦¶
無此復位之事也¶
　　　尸謖不告尸起者尸尊¶
<pb:KR1d0033_WYG_042-17a>¶
祝入尸謖　釋曰云祝入而無事尸則知起矣者雖不¶
告尸無事尸亦知無事禮畢而起矣云不告尸者無遣¶
尊者之道也者謂不告尸以禮畢者尸尊¶
　　　尸入丈夫婦人踊有三出降亦如之¶
祝前尸出户踊如初降堂踊如初出門亦如之　釋曰¶
案上文尸入門丈夫踊婦人踊尸及階祝延尸尸升宗¶
人詔踊如初尸入户踊如初故此鄭云出如入降如升¶
三者之節悲哀同是以如之得有三者也¶
<pb:KR1d0033_WYG_042-17b>¶
　　　虞祭不南面以特牲東面右几故漸向吉¶
云几在南變右文者上文隂厭時設几席于室中東面¶
右几今云几在南明其同必變文者案少牢大夫禮陽¶
厭時南亦几在右此言右几嫌與大夫同南面而右几¶
故變文云几在南與前在奥同故云明東面也又以特¶
牲云祝筵几于室中東面至於改饌云佐食徹尸薦爼¶
敦設于西北隅几在南是與此同也云不南面漸也者¶
以特牲東面右几今虞為䘮祭示向吉有漸故設几與¶
<pb:KR1d0033_WYG_042-18a>¶
吉祭同¶
　　　佐食闔牖户或取逺人之意¶
賛闔牖户　釋曰云或諸逺人乎者禮記郊特牲文此¶
鄭𤣥之義非直取鬼神居幽闇或取逺人之意故也知¶
是生人之意云賛佐食者自上以來行事唯有祝與佐¶
食以其云祝自執其爼出故知闔牖户者是佐食也¶
　　　三年之䘮不櫛期以下虞而櫛沐浴可也¶
記虞沐浴不櫛　釋曰云唯三年之䘮不櫛期以下櫛¶
<pb:KR1d0033_WYG_042-18b>¶
可也者經云不據三年為主案下文班祔而明以下虞¶
而沐浴櫛可也¶
　　　虞牲陳于廟門外北首西上寢右皆反吉¶
陳牲于廟門外北首西上寢右　釋曰知腊在牲中者¶
士虞唯有一豕而云西上明知兼兎腊得云西上也云¶
西上變吉者案少牢二牲東上是吉祭東上今此西上¶
是變吉也云寢右者當升左胖也者若然特牲腊在東¶
置於棜東首牲在西尚右今虞禮反吉故寢右升左胖¶
<pb:KR1d0033_WYG_042-19a>¶
知腊用棜者案特牲陳鼎於門外北面北上棜在南南¶
順實獸于其上東首是也引檀弓者證虞時有牲之事¶
　　　日中而行事謂辰正再虞三虞質明¶
日中而行事　釋曰云辰正者謂朝夕日中也以朝有¶
葬事故至日中而行虞事也云再虞三虞皆質明者以¶
朝無葬事¶
　　　吉祭主人視牲又視殺虞不視殺¶
殺于廟門西主人不視豚解　釋曰云主人視牲不視¶
<pb:KR1d0033_WYG_042-19b>¶
殺凡為䘮事略也者案特牲饋食禮宗人告濯具賔出¶
主人出皆復外位鄭云為視牲也又曰告事畢賔出主¶
人拜送夙興主人服如初立于門外東方南面視側殺¶
然則特牲吉祭故主人視牲又視殺今虞為䘮事故主¶
人視牲不視殺¶
　　　士正祭九體䘮祭略升七體¶
羮飪升左肩臂臑肫骼脊脅離肺膚祭三云云肺祭一¶
云云　釋曰肉謂之羮爾雅釋器文飪孰釋言文云脊¶
<pb:KR1d0033_WYG_042-20a>¶
脅正脊正脅也者案特牲注云不貶正脊不奪正也然¶
則此為䘮祭體數雖略亦不奪正故知脊脅正脊正脅¶
也云䘮祭略七體耳者案特牲尸爼右肩臂臑肫胳正¶
脊二骨横脊長脅二骨短脅注云士之正祭禮九體貶¶
於大夫有併骨二亦得十一之名合少牢之體數此所¶
謂放而不致者然則此所升唯七體故云䘮祭略¶
　　　升腊亦七體牲之類¶
云腊亦七體牲之類者牲上文升左肩臂臑肫胳脊脅¶
<pb:KR1d0033_WYG_042-20b>¶
是牲之七體今升腊左胖亦然特牲記云腊如牲骨¶
　　　載猶進柢魚進鬐未異於生¶
載猶進柢魚進鬐注云猶猶士䘮既夕言未可以吉也¶
者云與吉反則明與生人同士䘮禮小斂云皆覆進柢¶
注云柢本也進本者未異於生也至大斂載魚左首進¶
鬐腊進柢鄭注云亦未異於生也又葬奠云如初皆未¶
異於生故記人以猶之是以鄉飲酒鄉射記皆云右體¶
進腠¶
<pb:KR1d0033_WYG_042-21a>¶
　　　上隂厭時祝從主人今接神在主人前¶
尸入祝從尸　釋曰上經隂厭時主人先祝入户至此¶
迎尸祝在主人前先後有異故記人明之是以鄭云祝¶
在主人前也嫌如初時主人倚杖入祝從之也云今既¶
接神祝當詔侑尸也者尸神象是以云既接神祝當詔¶
侑尸即上祝命佐食爾敦舉黍稷及祝酌授尸及祝出¶
告利成祝入尸謖之等¶
　　　凡禮坐皆說屨尸坐不說¶
<pb:KR1d0033_WYG_042-21b>¶
尸坐不說屨　釋曰案鄉飲酒燕禮之等凡坐降說屨¶
乃升坐今尸雖坐不說屨者為侍神不敢燕墯¶
　　　膚祭肺祭之别¶
膚祭尸未入前所祭肺祭尸所祭(上文注/)¶
　¶
　¶
　¶
　儀禮要義卷四十二¶
