# -*- mode: mandoku-view; -*-
#+TITLE: 儀禮要義
#+DATE: 2015-08-24 22:08:43.086118
#+PROPERTY: ID KR1d0033
#+PROPERTY: BASEEDITION WYG    
#+PROPERTY: JUAN 卷三十五
<pb:KR1d0033_WYG_035-1a>¶
欽定四庫全書¶
　儀禮要義卷三十五¶
　　　　　　　　　　　　宋　魏了翁　撰¶
　　士䘮禮一¶
　　　士䘮禮自始死至卜葬日¶
士䘮禮第十二鄭目録云士䘮其父母自始死至於¶
既殯之禮是以下殯後論朔奠筮宅井槨卜𦵏日之事¶
也¶
<pb:KR1d0033_WYG_035-1b>¶
　　　有天子士公侯伯之士子男之士¶
天子諸侯之下皆有士此當諸侯之士知者下云君若¶
有賜不言王又䘮大記云君沐粱大夫沐稷士沐粱鄭¶
云士䘮禮沐稻此云士沐粱葢天子之士也又大歛陳¶
衣與䘮大記不同鄭亦云彼天子之士此諸侯之士以¶
此言之此篇諸侯之士可知但公侯伯之士一命子男¶
之士不命一命與不命皆分為三等各有上中下及行¶
䘮禮其節同但銘旌有異故下云為銘各以其物亡則¶
<pb:KR1d0033_WYG_035-2a>¶
以緇長半幅物謂公侯伯之士一命已上生時得建旌¶
旗亡謂子男之士生時無旌旗之物者唯此為異¶
　　　適室適寢皆正側室燕寢非正¶
士死于適室幠用歛衾　釋曰自此盡帷堂論始死招¶
魂綴足設奠帷堂之事云適室正寢之室也者若對天¶
子諸侯謂之路寢卿大夫士謂之適室亦謂之適寢故¶
下記云士處適寢總而言之皆謂之正寢是以荘三十¶
二年秋八月公薨于路寢公羊傳云路寢者何正寢也¶
<pb:KR1d0033_WYG_035-2b>¶
糓梁傳亦云路寢正寢也言正寢者對燕寢與側室非¶
正案䘮大記云君夫人卒於路寢大夫世婦卒於適寢¶
内子未命則死於下室遷尸於寢士之妻皆死於寢鄭¶
注云言死者必皆於正處也以此言之妻皆與夫同處¶
若然天子崩亦於路寢是以顧命成王崩延康王於翼¶
室翼室則路寢也若非正寢則失其所是以僖公二十¶
三年冬十二月公薨于小寢左氏傳云即安也¶
　　　疾者齊故于正寢疾時北牖下¶
<pb:KR1d0033_WYG_035-3a>¶
云疾者齊故於正寢焉疾時處北牖下死而遷之南牖¶
下有牀衽者此並取下記文鄭彼注云正情性也衽是¶
卧席故彼云下莞上簟設枕焉云幠覆也歛衾大歛所¶
并用之衾者經直云衾不辨大小鄭知非小歛衾是大¶
歛衾者案䘮大記君大夫士皆小歛一衾大歛二衾今¶
始死用大歛一衾以覆尸及至大歛之時兩衾俱用一¶
衾承薦於下一衾以覆尸故云大歛所并用之衾引䘮¶
大記者欲見加歛衾以覆尸以去死衣鄭彼注云去死¶
<pb:KR1d0033_WYG_035-3b>¶
衣病時所加新衣及復衣也去之以俟沐浴是也¶
　　　有司招魂復魄必朝服事死如生¶
復者一人以爵弁服簮裳於衣左何之扱領于帯　釋¶
云復者有司者案䘮大記復者小臣則士家不得同僚¶
為之則有司府史之等也不言所著衣服者案䘮大記¶
小臣朝服下記亦云復者朝服則尊卑皆朝服可知必¶
著朝服者鄭注䘮大記云朝服而復所以事君之衣也¶
復者庻其生氣復既不蘇方始為死事耳愚謂朝服平¶
<pb:KR1d0033_WYG_035-4a>¶
生所服冀精神識之而來反衣以其事死如事生故復¶
者皆朝服也若然天子崩復者皮弁服也云招魂復魄¶
也者出入之氣謂之魂耳目聰明謂之魄神去離於魄¶
今欲招取魂來復歸於魄¶
　　　始廟曰大廟髙祖以下小廟小寢¶
天官夏采職云大䘮以冕服復於大祖以乗車建綏復¶
於四郊鄭注云求之王平生常所有事之處乗車玉路¶
於大廟以冕服不出宫也又夏官祭僕職云大䘮復于¶
<pb:KR1d0033_WYG_035-4b>¶
小廟鄭注云小廟髙祖已下也始祖曰大廟又𨽻僕云¶
大䘮復于小寢鄭注云小寢髙祖已下廟之寢也始祖¶
曰大寢此不言𨽻僕以其𨽻僕與祭僕同僕官之屬中¶
兼之案檀弓君復於小寢大寢小祖大祖庫門四郊鄭¶
注云尊者求之備也亦他日所嘗有事是諸侯復法言¶
庫門據魯作說若凡平諸侯則臯門舉外門而言三門¶
俱復則天子五門及四郊皆復不言者文不具卿大夫¶
已下復自門以内廟及寢而已婦人無外事自王后已¶
<pb:KR1d0033_WYG_035-5a>¶
下所復處亦自門以内廟及寢而已云諸侯則小臣為¶
之者䘮大記文也¶
　　　復諸侯以褒衣冕服士用助祭服¶
案雜記云士弁而祭於公冠而祭於已是士服爵弁助¶
祭於君𤣥冠自祭於家廟士復用助祭之服則謂諸侯¶
以下皆用助祭之服可知故雜記云復諸侯以褒衣冕¶
服爵弁服鄭注云復招魂復魄也冕服者上公五侯伯¶
四子男三褒衣亦始命為諸侯及朝覲見加賜之衣也¶
<pb:KR1d0033_WYG_035-5b>¶
褒猶進也則衮冕之類¶
　　　云爵弁服謂以冠名服用服不用弁¶
云禮以冠名服者案士冠禮皮弁爵弁並列於階下執¶
之而空陳服於房云皮弁服爵弁服是以冠名服鄭言¶
此者欲見復時唯用緇衣纁裳不用爵弁而經言爵弁¶
服是禮以冠名服也云簪連也者若常時衣服衣裳各¶
别今此招魂取其便故連裳於衣¶
　　　復者降自後西榮不由前降嫌虛反¶
<pb:KR1d0033_WYG_035-6a>¶
復者降自後西榮注云不由前降云云　釋曰云不由¶
前降不以虚反也者凡復者縁孝子之心望得魂氣復¶
反復而不蘇則是虛反今降自後是不欲虚反也云降¶
因徹西北厞者案此文及䘮大記皆言降自西北榮皆¶
不言徹厞鄭云徹厞者案䘮大記将沐甸人為垼于西¶
牆下陶人出重鬲管人受沐乃煑之甸人取所徹廟之¶
西北厞薪而㸑之諸文更不見徹厞薪之文故知復者¶
降時徹之故鄭云降因徹西北厞也西北名為厞者案¶
<pb:KR1d0033_WYG_035-6b>¶
特牲尸謖之後改饌於西北隅以為陽厭而云厞用筵¶
鄭云厞隠也故以西北隅為厞也必徹毁之者鄭云若¶
云此室凶不可居然¶
　　　綴足用燕几校在南¶
案記云綴足用燕几校在南御者坐持之鄭注云校脛¶
也尸南首几脛在南以拘足則不得辟戾矣以此言之¶
几之兩頭皆有兩足今竪用之一頭以夾兩足恐几傾¶
倒故使御者坐持之案䘮大記小臣楔齒用角柶綴足¶
<pb:KR1d0033_WYG_035-7a>¶
用燕几君大夫士一也又案周禮天官玉府大䘮共含¶
玉復衣裳角枕角柶則自天子已下至於士其禮同言¶
燕几者燕安也當在燕寢之内常馮之以安體也¶
　　　始死之奠以餘閣設奠以依神¶
奠脯至尸東　釋曰案檀弓曾子云始死之奠其餘閣¶
也與鄭注云不容改新也則此奠是閣之餘食為之案¶
下小歛一豆一籩大歛兩豆兩籩此始死俱言亦無過¶
一豆一籩而已下記云若醴若酒鄭注云或卒無醴用¶
<pb:KR1d0033_WYG_035-7b>¶
新酒小歛醴酒俱有注鬼神無象設奠以馮依之李釋¶
曰不立尸奠置之而已¶
　　　父兄命赴者士則主人親命之¶
此及下經論使人告君之事云臣君之股肱耳目死當¶
有恩是以下有弔及贈禭之事也案檀弓云父兄命赴¶
者鄭注云謂大夫以上也士主人親命之¶
　　　凡哭位有尊坐卑立有尊卑皆立¶
入坐於牀東衆主人在其後西靣婦人俠牀東靣釋¶
<pb:KR1d0033_WYG_035-8a>¶
曰自此盡北靣論主人以下哭位之事云入坐者謂上¶
文主人拜賓訖入坐于牀東衆主人直言在其後不言¶
坐則立可知婦人雖不言坐案䘮大記婦人皆坐無立¶
法言俠牀者男子牀東婦人牀西以近而言也案䘮大¶
記士之䘮主人父兄子姓皆坐于東方主婦姑姊妹子¶
姓皆坐于西方此義恐錯此經有不命士䘮大記無不¶
命士又與大記文不同釋亦不合子姓皆坐于西方注¶
云士賤同宗尊卑皆坐此除主人之外不坐者此據命¶
<pb:KR1d0033_WYG_035-8b>¶
士彼據不命之士知者案䘮大記云大夫之䘮主人坐¶
于東方主婦坐于西方其有命夫命婦則坐無則皆立¶
是大夫䘮尊者坐卑者立¶
　　　哭位親者在室謂大功以上¶
親者在室　釋曰知親者謂大功以上者以大功以上¶
有同財之義相親昵之理下有衆婦人戸外據小功以¶
下䟽者¶
　　　衆兄弟謂小功以下¶
<pb:KR1d0033_WYG_035-9a>¶
衆婦人戸外北靣衆兄弟堂下北靣　釋曰案䘮服記¶
云兄弟皆在他邦加一等傳曰小功以下為兄弟𤣥謂¶
於此發兄弟者嫌大功以上又加也大功以上若皆在¶
他國則親自親矣是大功以上為親者則上文是也是¶
以知此婦人在戸外是小功以下可知若然同是小功¶
以下而男子在堂下者以其婦人有事自堂及房不合¶
在下故男子在堂下婦人戸外堂上耳¶
　　　君使人弔禭使士若天子則不以爵各以官¶
<pb:KR1d0033_WYG_035-9b>¶
君使人弔徹帷主人迎於寢門外見賓不哭先入門右¶
北靣　釋曰自此盡不辭入論君使人弔禭之事鄭知¶
禮使人必以其爵者案聘禮使人歸饔餼及致禮皆各¶
以其爵此君使人弔朝士明亦以其爵使士可知此儀¶
禮見諸侯弔法若天子則不以其爵各以其官是以周¶
禮大僕職云掌三公孤卿之弔勞鄭云王使往又小臣¶
職云掌士大夫之弔勞又御僕職掌群吏之弔勞又案¶
宰夫職云凡邦之弔事掌其戒令與幣器注弔事弔諸¶
<pb:KR1d0033_WYG_035-10a>¶
侯是其皆以官不以爵也¶
　　　大夫士唯兩門此寢門謂内門¶
云寢門内門也者以其大夫士唯有兩門有寢門者以¶
其下云主人拜送于外門外故知此寢門内門也¶
　　　㧁之謂褰而上事畢則下之¶
徹帷㧁之事畢則下之　云徹帷㧁之者謂褰帷而上¶
非謂全徹去知事畢則下之者案下君使人禭徹帷明¶
此事畢下之可知¶
<pb:KR1d0033_WYG_035-10b>¶
　　　君命弔大夫之子升堂受命士子堂下¶
弔者入升自西階東靣主人進中庭弔者致命釋曰¶
上云主人迎於寢門外此云弔者入謂入寢門以其死¶
在適寢云主人不升賤也者對大夫之䘮其子得升堂¶
受命知者案䘮大記大夫於君命迎于寢門外使者升¶
堂致命主人拜於下言拜於下明受命之時得升堂必¶
知大夫之子得升堂受命者案䘮大記云大夫之䘮将¶
大歛君至主人迎先入門右君即位于序端主人房外¶
<pb:KR1d0033_WYG_035-11a>¶
南靣卒歛宰告主人降北靣於堂下君撫之主人拜稽¶
顙鄭注云大夫之子尊得升視歛下文又云士之䘮将¶
大歛君不在其餘禮猶大夫也以君常視士殯故言君¶
不在¶
　　　稽顙觸地無容哭踊三者三¶
云稽顙頭觸地者案禮記檀弓云稽顙而后拜頎乎其¶
至也為稽首之拜但觸地無容即名稽顙云成踊三者¶
三案曾子問君薨世子生三日告殯云衆主人卿大夫¶
<pb:KR1d0033_WYG_035-11b>¶
士哭踊三者三凡九踊也䘮服小記為父母長子稽顙¶
大夫弔之雖緦必稽顙者三¶
　　　衣被曰禭小歛主人先自盡¶
云衣被曰禭者案左傳隠元年秋七月天王使宰咺來¶
歸惠公仲子之&KR0534;糓梁傳曰乗馬曰&KR0534;衣衾曰禭貝玉¶
曰含錢財曰賻是也云致命曰君使某禭者亦約雜記¶
文此君禭雖在襲前主人襲與小歛俱不得用君禭大¶
歛乃用之知者案䘮大記云君無禭大夫士畢主人之¶
<pb:KR1d0033_WYG_035-12a>¶
祭服親戚之衣受之不以即陳注云無禭者不陳不以¶
歛謂不用之為小歛至大歛乃用之故下文大歛之節¶
云君禭不倒注云至此乃用君禭主人先自盡是也¶
　　　凡弔禭來唯君命出謂始死時¶
云禭者入衣尸出者案既夕記禭者委衣于牀不坐衆¶
禭者委於牀上不坐則此禭者左執領右執要以衣尸¶
亦不坐云唯君命出者欲見孤卿大夫士雖有弔禭来¶
皆不出故云唯著異也云遂拜賓者因事曰遂以因有¶
<pb:KR1d0033_WYG_035-12b>¶
君命故拜賓若無君命則不出戶¶
　　　大功兄弟弔禭謂異門齊衰¶
親者禭不将命以即陳釋曰自此盡適房論大功兄¶
弟及朋友弔禭之事云大功以上謂并異門齊衰故云¶
以上云即陳陳在房中者下云如禭以適房¶
　　　庶兄弟禭謂小功緦麻親¶
庶兄弟禭使人以將命于室主人拜于位委衣于尸東¶
牀上　釋知庻兄弟即衆兄弟者見上文云親者在室¶
<pb:KR1d0033_WYG_035-13a>¶
又云衆兄弟堂下北靣注云是小功以下又云親者禭¶
此云庶兄弟禭者以文次而言故知庶兄弟即衆兄弟¶
也云變衆言庶容同姓耳者以同姓絶服者有禭法云¶
将命曰某使某禭者某謂庶兄弟名使某禭者名但庶¶
兄弟是小功緦麻之親在堂下使有司歸家取服致命¶
於主人若同姓容不在始來弔禭也云拜于位室中位¶
也者以其非君命不出¶
　　　銘旌名以其物同用雜帛杠長短異¶
<pb:KR1d0033_WYG_035-13b>¶
為銘各以其物亡則以緇長半幅䞓末長終幅廣三寸¶
書銘于末云云　釋曰自此至西階上論書死者銘旌¶
之事此士䘮禮記公侯伯之士一命亦記子男之士不¶
命故此銘旌總見之也云為銘各以其物者案周禮司¶
常大夫士同建雜帛為物今云各以其物而不同者雜¶
帛之物雖同其旌旗之杠長短則異故禮緯云天子之¶
旗九刅諸侯七刅大夫五刅士三刅但死以尺易刅故¶
下云竹杠長三尺云以死者至録之矣者鄭注檀弓云¶
<pb:KR1d0033_WYG_035-14a>¶
謂重與奠此引證銘旌者鄭君兩解之以彼兼有重與¶
奠亦是録死者之義此銘旌是録死者之名故兩注不¶
同案周禮小祝云設熬置銘杜子春引檀弓曰銘明旌¶
也以死者為不可别故以其旗識之愛之斯録之矣子¶
春亦為此解云無旌不命之士者謂子男之士也¶
　　　復與名男子稱名婦人書姓與伯仲¶
凡書銘之法案䘮服小記云復與書銘自天子逹於士¶
其辭一也男子稱名婦人書姓與伯仲鄭注云此謂殷¶
<pb:KR1d0033_WYG_035-14b>¶
禮也殷質不重名復則臣得名君周之禮天子崩復曰¶
臯天子復諸侯薨復曰臯某甫復其餘及書銘則同以¶
此而言除天子諸侯之外其復男子皆稱姓名是以此¶
云某氏某之柩云在棺為柩者下曲禮文以其銘旌表¶
柩不表屍¶
　　　銘杠立宇下待為重卒塗置於肂¶
竹杠長三尺置于宇西階上注杠銘橦也宇梠也　案¶
此始造銘訖且置於宇下西階上待為重訖以此銘置於¶
<pb:KR1d0033_WYG_035-15a>¶
重又下文卒塗始置於肂若然此時未用權置於此及¶
於重也云宇梠也者案爾雅釋宫云檐謂之樀郭云屋¶
梠謂當檐下¶
　　　甸人掘坎以埋棄潘為垼以煑潘¶
甸人掘坎于階間少西為垼于西牆下東鄉　釋曰自¶
此盡西階下論掘坎為垼饌陳沐浴之具此坎不論淺¶
深及所盛之物案既夕記云掘坎南順廣尺輪二尺深¶
三尺南其壤下文沐浴餘潘及巾柶等棄埋之於此坎¶
<pb:KR1d0033_WYG_035-15b>¶
也云甸人有司主田野者士無臣所行事皆是有司屬¶
吏之等言主田野者案周禮甸師其徒三百人掌帥其¶
屬而耕耨王籍是掌田野士雖無此官亦有掌田野之¶
人謂之甸人云垼塊竈者案既夕記云垼用塊是以塊¶
為竈名為垼用之以煑沐浴者之潘水¶
　　　盆盛水槃盛渜濯瓶管人以汲水¶
新盆槃瓶廢敦重鬲皆濯造于西階下　釋曰云盆以¶
盛水者案下文祝淅米時所用槃以盛渜濯者謂置於¶
<pb:KR1d0033_WYG_035-16a>¶
尸牀下時餘潘水名為渜濯知以此槃盛者下文别云¶
士有冰用夷槃彼是寒尸之槃故知此承渜濯云瓶以¶
汲水也者下文管人汲用此瓶也¶
　　　廢敦廢爵皆以無足得名¶
廢敦敦無足者若有足直名敦故下文徹朔奠云敦啟¶
㑹靣足注云靣足執之令足間鄉前也是其有足直名¶
敦凡物無足稱廢是以士虞禮云主人洗廢爵主婦洗¶
足爵廢爵注云爵無足是也云所以盛米也者以下文¶
<pb:KR1d0033_WYG_035-16b>¶
而知¶
　　　重鬲先用煑沐潘将以縣重¶
云重鬲鬲将縣重者也下文鬻餘飯乃縣於重此時先¶
用煑沐潘故云将縣重者也以其事未至故言将也¶
　　　陳襲事於房内戸東西領南上¶
陳襲事于房中西領南上不綪注綪讀為䋫釋曰自¶
此至繼陳不用論陳襲所用之事云襲事謂衣服也者¶
此先陳之至下文啇祝襲時乃用之但用者三稱而已¶
<pb:KR1d0033_WYG_035-17a>¶
其中庶禭之等雖不用亦陳之以多為貴案下小歛大¶
歛先陳先用後陳後用依次第而陳此襲事以其初死¶
先成先陳後成後陳䘮事遽備之而已故不依次也云¶
襲事少上陳而下不屈者所陳之法房戸之内於戸東¶
西領南上以衣裳少從南至北則盡不須䋫屈知戸東¶
陳之者取之便故也江沔之間以縈收繩索為䋫引之¶
證取䋫為屈¶
　　　明衣裳用帷幕之布親身為圭潔¶
<pb:KR1d0033_WYG_035-17b>¶
明衣裳用布釋曰案下記云明衣裳用幕布注云幕¶
布帷幕之布則此布用帷幕之布但升數未聞知親身¶
者下浴訖先設明衣故知親身也云為圭潔也者以其¶
言明¶
　　　安髪之笄男女俱有冠笄唯男子¶
鬠笄用桑長四寸纋中　釋曰以髻為鬠義取以髪㑹¶
聚之意凡笄有二種一是安髪之笄男子婦人俱有即¶
此笄是也一是為冠笄皮弁笄爵弁笄唯男子有而婦¶
<pb:KR1d0033_WYG_035-18a>¶
人無也此二笄皆長不唯四寸而已今此笄四寸者僅¶
取入髻而已以其男子不冠冠則笄長矣此注及下注¶
知死者不冠者下記云其母之䘮鬠無笄注云無笄猶¶
丈夫之不冠也以此言之生時男子冠婦人笄今死婦¶
人不笄則知男子亦不冠也家語云孔子之䘮襲而冠¶
者家語王肅之増改不可依用也云纋笄之中央以安¶
髪者兩頭闊中央狹則於髪安纋中謂狹其中央¶
　　　大夫以上鑿巾以飯有殷奠¶
<pb:KR1d0033_WYG_035-18b>¶
布巾環幅不鑿釋曰此為飯含而設所以覆死者靣¶
云廣袤等不鑿者士之子親含反其巾而已者下經云¶
主人左扱米實于右三實一貝左中亦如之是士之子¶
親含此經云不鑿明反其巾而已也又知大夫以上賓¶
為之含當口鑿之嫌有惡者案雜記云鑿巾以飯公羊¶
賈為之也鄭云記士失禮所由始不鑿則大夫已上鑿¶
謂若士月半不殷奠則大夫以上月半殷奠可知以其¶
大夫以上有臣臣為賓賓飯含嫌有惡故鑿之也¶
<pb:KR1d0033_WYG_035-19a>¶
　　　練帛為掩謂褁首若唐時幞頭¶
掩練帛廣終幅長五尺析其末案掩若今人幞頭但死者¶
以後二脚於頥下結之與生人為異也此陳之耳若設¶
之案下經云啇祝掩瑱設幎目注云掩者先結頥下既¶
瑱幎目乃還結項注褁首也為将結於頥下又還結於¶
項中¶
　　　生時瑱以黄素玉象死用白纊¶
瑱用白纊注瑱充耳纊新緜釋曰案下記云瑱塞耳¶
<pb:KR1d0033_WYG_035-19b>¶
詩云充耳充即塞也生時人君用玉臣用象又著詩云¶
充耳以素充耳以黄之等注云所以懸瑱則生時以黄¶
以素又以玉象等為之示不聽讒今死者直用纊塞耳¶
而已豫州貢絲纊故知新緜對緼舊絮¶
　　　幎目鄭讀為縈緇表䞓裏以覆靣¶
幎目用緇方尺二寸䞓裏著組繫注覆靣者也　案鄭¶
讀從葛藟縈之縈者以其葛藟縈于樹木此靣衣亦縈¶
於靣目故讀從之也云組繫為可結者以四角有繫於¶
<pb:KR1d0033_WYG_035-20a>¶
後結之¶
　　　握手謂在手之衣¶
握手用𤣥纁裏長尺二寸廣五寸牢中旁寸著組繫¶
案名此衣為握以其在手故言握手不謂以手握之為¶
握手云牢讀為樓樓謂削約握之中央以安手也者義¶
取縷歛挾少之意云削約者謂削之使約少也¶
　　　決以闓弦生者朱極三死用纊二¶
決用正王棘若檡棘組繫纊極二　云挾弓以横執弦¶
<pb:KR1d0033_WYG_035-20b>¶
者方持弓矢曰挾未射時已然至射時還依此法以闓¶
弦云生者以朱韋為之而三者大射所云朱極三者是¶
也彼但為君設文引證此士禮則尊卑生時俱三皆用¶
朱韋死者尊卑同二用纊也¶
　　　冐如直囊以韜尸緇質䞓殺¶
冐緇質長與手齊䞓殺掩足　云制如直囊者下經云¶
設冐櫜之故云如直囊云上曰質下曰殺質正也者案¶
此經以冐為總目下别云質與殺自相對則知上曰質¶
<pb:KR1d0033_WYG_035-21a>¶
質正者以其在上故以正為名引䘮大記君與大夫士¶
皆以冐對殺不云質則冐既總名亦得對殺為在上之¶
稱皆云綴旁者以其冐無帯又無鈕一定不動故知旁¶
綴質與殺相接之處使相連尊卑降殺而已云其用之¶
先以殺韜足而上後以質韜首而下齊手者凡人著服¶
先下後上又質長與手齊殺長三尺人有短者質下覆¶
殺故後韜質也¶
　　　皮弁服取以冠名服見死者不冠¶
<pb:KR1d0033_WYG_035-21b>¶
皮弁服　釋曰云皮弁所衣之服也者亦見死者不冠¶
不用皮弁今直取以冠名服是皮弁所衣著之服也知¶
其服白布衣素裳者士冠禮注衣與冠同色裳與屨同¶
色以皮弁白而白屨故士冠禮云素積白屨是也雜記¶
云朝服十五升則皮弁天子朝服與諸侯朝服同十五¶
升布也¶
　　　冠有三服士襲亦三服而同裳¶
褖衣是黑衣裳者此褖衣則𤣥端知者以其士冠禮陳¶
<pb:KR1d0033_WYG_035-22a>¶
三服𤣥端皮弁爵弁有𤣥端無褖衣此士䘮襲亦陳三¶
服與彼同此無𤣥端有褖衣故知此褖衣則𤣥端者也¶
𤣥端有三等裳此䘮禮質略同𤣥裳而已但此𤣥端連¶
衣裳似婦人褖衣故變名褖衣也若然連衣裳者以其¶
用之以表袍袍連衣裳故也是以雜記云子羔之襲也¶
繭衣裳與稅衣纁袡曾子曰不襲婦服彼曾子譏用纁¶
袡不譏其稅衣是税衣以表袍故連衣裳而名褖衣引¶
䘮大記者欲見褖衣以表袍之意若然雜記云繭衣大¶
<pb:KR1d0033_WYG_035-22b>¶
記云袍不同者玉藻云纊為繭緼為袍鄭云衣有著之¶
異名也其實連衣裳一也¶
　　　襲三服同一緇帯生時各設帯¶
緇帯注黒繒之帯釋曰上雖陳三服同用一帯者以¶
其士唯有此一帯而已案玉藻云士練帯緇辟是黑繒¶
之帯據禆者而言也但生時著服不重各設帯此襲時¶
三服俱著共一帯為異也¶
　　　生時有韠有韎韐死則三服同韎¶
<pb:KR1d0033_WYG_035-23a>¶
韎韐注一命緼韍　釋曰韎者據色而言以韎草染之¶
取其赤韐者合韋而為之故名韎韐也云一命緼韍者¶
玉藻文但祭服謂之韍他服謂之韠士一命名為韎韐¶
亦名緼韍不得直名韍也但士冠禮𤣥端爵韠皮弁素¶
韠爵弁服韎韐今亦三服共設韎韐者以其重服亦如¶
帯矣¶
　　　笏之所用物不同士以竹本象¶
竹笏注笏所以云云作忽　釋曰云笏所以書思對命¶
<pb:KR1d0033_WYG_035-23b>¶
者亦玉藻文引玉藻者證天子以下笏之所用物不同¶
又曰笏度二尺有六寸云云又曰天子搢珽云云今文¶
作忽¶
　　　夏葛屨冬白屨變皮言白以互見¶
夏葛屨冬白屨皆繶緇絇純組綦繫于踵案士冠禮云¶
屨夏用葛冬用皮今此變言白者欲互見其義以夏言¶
葛冬當用皮冬言白明夏亦用白又士冠禮云爵弁纁¶
屨素積白屨𤣥端黑屨以三服各自用屨屨從裳色其¶
<pb:KR1d0033_WYG_035-24a>¶
色自明今死者重用其服屨唯一故須見色若然三服¶
相參帯用𤣥端屨用皮弁韎韐用爵弁各用其一以當¶
三服而已¶
　　　庶禭陳而不用陳貴多納貴少¶
庻禭繼陳不用　釋曰直云庶禭即上經親者禭庶兄¶
弟禭朋友禭皆是故云庶禭云繼陳謂繼襲衣之下陳¶
之云不用不用襲也者以其繼襲衣而言不用明不用¶
襲至小歛則陳而用之唯君禭至大歛乃用也云多陳¶
<pb:KR1d0033_WYG_035-24b>¶
之為榮者庶禭皆陳之是也少納之為貴者襲時唯用¶
三稱是也¶
　　　飯含用米貝珠玉之等¶
貝三實于笲釋曰自此盡夷槃可也論陳飯含沐浴¶
器物之事此云貝三下云稻米則士飯含用米貝故檀¶
弓云飯用米貝亦據士禮也但士飯用米不言兼有珠¶
玉大夫以上飯時兼用珠玉也雜記云天子飯九貝諸¶
侯七大夫五士三鄭注云此蓋夏時禮也周禮天子飯¶
<pb:KR1d0033_WYG_035-25a>¶
含用玉案典瑞云大䘮共飯玉含玉雜記云含者執璧¶
彼據諸侯而用璧唯大夫含無文哀十一年左氏傳云¶
公㑹吳子伐齊陳子行命其徒具含玉示必死者春秋¶
時非正法若趙簡子云不設屬稗之類文五年王使榮¶
叔歸含且&KR0534;何休云天子以珠諸侯以玉大夫以璧士¶
以貝春秋之制也¶
　　　引書傳食貨志見古者以貝為貨¶
書傳云紂囚文王散宜生等於江淮之間取大貝如車¶
<pb:KR1d0033_WYG_035-25b>¶
渠以獻於紂遂放文王是貝水物出江水也又云古者¶
以為貨者漢書食貨志云五貝為朋又云有大貝壯貝¶
之等以為貨用是古者以為貨也注貝水物古者以為¶
貨江水出焉¶
　　　巾於笲櫛於簞浴衣於篋¶
沐巾一浴巾二皆用綌於笲櫛於簞浴衣於篋釋曰¶
知浴衣已浴所衣之衣者下經云浴用巾挋用浴衣是¶
既浴所著之衣用之以晞身明以布為之云如今通裁¶
<pb:KR1d0033_WYG_035-26a>¶
者以其無殺即布單衣漢時名為通裁¶
　　　序中半以南曰堂戸房外皆堂¶
皆饌于西序下南上　釋曰謂從序半以北陳之云東¶
西牆謂之序者爾雅釋宫文云中以南謂之堂者謂於¶
序中半以南乃得堂稱以其堂上行事非專一所若近¶
戸即言戶東戸西若近房即言房外之東房外之西若¶
近楹即言東楹西楹若近序即言東序下西序下若近¶
階即言東階西階若自半以南無所繼屬者即以堂言¶
<pb:KR1d0033_WYG_035-26b>¶
之即下文淅米于堂是也其實户外房外皆是堂故論¶
語云由也升堂矣未入於室是室外皆名堂也¶
　¶
　¶
　¶
　¶
　¶
　儀禮要義卷三十五¶
